<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs11027.htm">Previous</a> 
 <a href="mbs12002.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h1 align="CENTER">Book 12
 </h1><h3 align="CENTER">Chapter 1
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वैषम्पायन]<br>
       कृतॊदकास ते सुहृदं सर्वेषां पाण्डुनन्दनाः<br>
       विदुरॊ धृतराष्ट्रश च सर्वाश च भरत सत्रियः<br>
   <font color="GREEN" size="-1">2</font>
  तत्र ते सुमहात्मानॊ नयवसन कुरुनन्दनाः<br>
       शौचं निवर्तयिष्यन्तॊ मासम एकं बहिः पुरात<br>
   <font color="GREEN" size="-1">3</font>
  कृतॊदकं तु राजानं धर्मात्मानं युधिष्ठिरम<br>
       अभिजग्मुर महात्मानः सिद्धा बरह्मर्षिसत्तमाः<br>
   <font color="GREEN" size="-1">4</font>
  दवैपायनॊ नारदश च देवलश च महान ऋषिः<br>
       देवस्थानश च कण्वश च तेषां शिष्याश च सत्तमाः<br>
   <font color="GREEN" size="-1">5</font>
  अन्ये च वेद विद्वांसः कृतप्रज्ञा दविजातयः<br>
       गृहस्थाः सनातकाः सर्वे ददृशुः कुरुसत्तमम<br>
   <font color="GREEN" size="-1">6</font>
  अभिगम्य महात्मानः पूजिताश च यथाविधि<br>
       आसनेषु महार्हेषु विविशुस ते महर्षयः<br>
   <font color="GREEN" size="-1">7</font>
  परतिगृह्य ततः पूजां तत कालसदृशीं तदा<br>
       पर्युपासन यथान्यायं परिवार्य युधिष्ठिरम<br>
   <font color="GREEN" size="-1">8</font>
  पुण्ये भागीरथी तीरे शॊकव्याकुल चेतसम<br>
       आश्वासयन्तॊ राजानं विप्राः शतसहस्रशः<br>
   <font color="GREEN" size="-1">9</font>
  नारदस तव अब्रवीत काले धर्मात्मानं युधिष्ठिरम<br>
       विचार्य मुनिभिः सार्धं तत कालसदृशं वचः<br>
   <font color="GREEN" size="-1">10</font>
  भवतॊ बाहुवीर्येण परसादान माधवस्य च<br>
      जितेयम अवनिः कृत्स्ना धर्मेण च युधिष्ठिरः<br>
  <font color="GREEN" size="-1">11</font>
  दिष्ट्या मुक्ताः सम संग्रामाद अस्माल लॊकभयंकरात<br>
      कषत्रधर्मरतश चापि कच चिन मॊदसि पाण्डव<br>
  <font color="GREEN" size="-1">12</font>
  कच चिच च निहतामित्रः परीणासि सुहृदॊ नृप<br>
      कच चिच छरियम इमां पराप्य न तवां शॊकः परबाधते<br>
  <font color="GREEN" size="-1">13</font>
   [युधिस्ठिर]<br>
      विजितेयं महीकृत्स्ना कृष्ण बाहुबलाश्रयात<br>
      बराह्मणानां परसादेन भीमार्जुनबलेन च<br>
  <font color="GREEN" size="-1">14</font>
  इदं तु मे महद दुःखं वर्तते हृदि नित्यदा<br>
      कृत्वा जञातिक्षयम इमं महान्तं लॊभकारितम<br>
  <font color="GREEN" size="-1">15</font>
  सौभद्रं दरौपदेयांश च घातयित्वा परियान सुतान<br>
      जयॊ ऽयम अजयाकारॊ भगवन परतिभाति मे<br>
  <font color="GREEN" size="-1">16</font>
  किं नु वक्ष्यति वार्ष्णेयी वधूर मे मधुसूदनम<br>
      दवारकावासिनी कृष्णम इतः परतिगतं हरिम<br>
  <font color="GREEN" size="-1">17</font>
  दरौपदी हतपुत्रेयं कृपणा हतबान्धवा<br>
      अस्मत्प्रियहिते युक्ता भूयॊ पीडयतीव माम<br>
  <font color="GREEN" size="-1">18</font>
  इदम अन्यच च भगवन यत तवां वक्ष्यामि नारद<br>
      मन्त्रसंवरणेनास्मि कुन्त्या दुःखेन यॊजितः<br>
  <font color="GREEN" size="-1">19</font>
  यॊ ऽसौ नागायुत बलॊ लॊके ऽपरतिरथॊ रणे<br>
      सिंहखेल गतिर धीमान घृणी दान्तॊ यतव्रतः<br>
  <font color="GREEN" size="-1">20</font>
  आश्रमॊ धार्तराष्ट्राणां मानी तीक्ष्णपराक्रमः<br>
      अमर्षी नित्यसंरम्भी कषेप्तास्माकं रणे रणे<br>
  <font color="GREEN" size="-1">21</font>
  शीघ्रास्त्रश चित्रयॊधी च कृती चाद्भुतविक्रमः<br>
      गूढॊत्पन्नः सुतः कुन्त्या भरातास्माकं च सॊदरः<br>
  <font color="GREEN" size="-1">22</font>
  तॊयकर्मणि यं कुन्ती कथयाम आस सूर्यजम<br>
      पुत्रं सर्वगुणॊपेतम अवकीर्णं जले पुरा<br>
  <font color="GREEN" size="-1">23</font>
  यं सूतपुत्रं लॊकॊ ऽयं राधेयं चाप्य अमन्यत<br>
      स जयेष्ठपुत्रः कुन्त्या वै भरातास्माकं च मातृजः<br>
  <font color="GREEN" size="-1">24</font>
  अजानता मया संख्ये राज्यलुब्धेन घातितः<br>
      तन मे दहति गात्राणि तूलराशिम इवानलः<br>
  <font color="GREEN" size="-1">25</font>
  न हि तं वेद पार्थॊ ऽपि भरातरं शवेतवाहनः<br>
      नाहं न भीमॊ न यमौ स तव अस्मान वेद सुव्रतः<br>
  <font color="GREEN" size="-1">26</font>
  गता किल पृथा तस्य सकाशम इति नः शरुतम<br>
      अस्माकं शम कामा वै तवं च पुत्रॊ ममेत्य अथ<br>
  <font color="GREEN" size="-1">27</font>
  पृथाया न कृतः कामस तेन चापि महात्मना<br>
      अति पश्चाद इदं मातर्य अवॊचद इति नः शरुतम<br>
  <font color="GREEN" size="-1">28</font>
  न हि शक्ष्याम्य अहं तयक्तुं नृपं दुर्यॊधनं रणे<br>
      अनार्यं च नृशंसं च कृतघ्नं च हि मे भवेत<br>
  <font color="GREEN" size="-1">29</font>
  युधिष्ठिरेण संधिं चयदि कुर्यां मते तव<br>
      भीतॊ रणे शवेतवाहाद इति मां मंस्यते जनः<br>
  <font color="GREEN" size="-1">30</font>
  सॊ ऽहं निर्जित्य समरे विजयं सह केशवम<br>
      संधास्ये धर्मपुत्रेण पश्चाद इति च सॊ ऽबरवीत<br>
  <font color="GREEN" size="-1">31</font>
  तम अवॊचत किल पृथा पुनः पृथुल वक्षसम<br>
      चतुर्णाम अभयं देहि कामं युध्यस्व फल्गुनम<br>
  <font color="GREEN" size="-1">32</font>
  सॊ ऽबरवीन मातरं धीमान वेपमानः कृताञ्जलिः<br>
      पराप्तान विषह्यांश चतुरॊ न हनिष्यामि ते सुतान<br>
  <font color="GREEN" size="-1">33</font>
  पञ्चैव हि सुता मातर भविष्यन्ति हि ते धरुवम<br>
      स कर्णा वा हते पार्थे सार्जुना वा हते मयि<br>
  <font color="GREEN" size="-1">34</font>
  तं पुत्रगृद्धिनी भूयॊ मातापुत्रम अथाब्रवीत<br>
      भरातॄणां सवस्ति कुर्वीथा येषां सवस्ति चिकीर्षसि<br>
  <font color="GREEN" size="-1">35</font>
  तम एवम उक्त्वा तु पृथा विसृज्यॊपययौ गृहान<br>
      सॊ ऽरजुनेन हतॊ वीरॊ भराता भरात्रा सहॊदरः<br>
  <font color="GREEN" size="-1">36</font>
  न चैव विवृतॊ मन्त्रः पृथायास तस्य वा मुने<br>
      अथ शूरॊ महेष्वासः पार्थेनासौ निपातितः<br>
  <font color="GREEN" size="-1">37</font>
  अहं तव अज्ञासिषं पश्चात सवसॊदर्यं दविजॊत्तम<br>
      पूर्वजं भरातरं कर्णं पृथाया वचनात परभॊ<br>
  <font color="GREEN" size="-1">38</font>
  तेन मे दूयते ऽतीव हृदयं भरातृघातिनः<br>
      कर्णार्जुन सहायॊ ऽहं जयेयम अपि वासवम<br>
  <font color="GREEN" size="-1">39</font>
  सभायां कलिश्यमानस्य धार्तराष्ट्रैर दुरात्मभिः<br>
      सहसॊत्पतितः करॊधः कर्णं दृष्ट्वा परशाम्यति<br>
  <font color="GREEN" size="-1">40</font>
  यदाय हय अस्य गिरॊ रूक्षाः शृणॊमि कटुकॊदयाः<br>
      सभायां गदतॊ दयूते दुर्यॊधनहितैषिणः<br>
  <font color="GREEN" size="-1">41</font>
  तदा नश्यति मे करॊधः पादौ तस्य निरीक्ष्य ह<br>
      कुन्त्या हि सदृशौ पादौ कर्णस्येति मतिर मम<br>
  <font color="GREEN" size="-1">42</font>
  सादृश्य हेतुम अन्विच्छन पृथायास तव चैव ह<br>
      कारणं नाधिगच्छामि कथं चिद अपि चिन्तयन<br>
  <font color="GREEN" size="-1">43</font>
  कथं नु तस्य संग्रामे पृथिवी चक्रम अग्रसत<br>
      कथं च शप्तॊ भराता मे तत तवं वक्तुम इहार्हसि<br>
  <font color="GREEN" size="-1">44</font>
  शरॊतुम इच्छामि भगवंस तवत्तः सर्वं यथातथम<br>
      भवान हि सर्वविद विद्वाँल लॊके वेद कृताकृतम<br>
 </td>
 <td width="50%" valign="TOP">
   <font color="GREEN" size="-1">1</font>
   [vaiṣampāyana]<br>
       kṛtodakās te suhṛdaṃ sarveṣāṃ pāṇḍunandanāḥ<br>
       viduro dhṛtarāṣṭraś ca sarvāś ca bharata striyaḥ<br>
   <font color="GREEN" size="-1">2</font>
  tatra te sumahātmāno nyavasan kurunandanāḥ<br>
       śaucaṃ nivartayiṣyanto māsam ekaṃ bahiḥ purāt<br>
   <font color="GREEN" size="-1">3</font>
  kṛtodakaṃ tu rājānaṃ dharmātmānaṃ yudhiṣṭhiram<br>
       abhijagmur mahātmānaḥ siddhā brahmarṣisattamāḥ<br>
   <font color="GREEN" size="-1">4</font>
  dvaipāyano nāradaś ca devalaś ca mahān ṛṣiḥ<br>
       devasthānaś ca kaṇvaś ca teṣāṃ śiṣyāś ca sattamāḥ<br>
   <font color="GREEN" size="-1">5</font>
  anye ca veda vidvāṃsaḥ kṛtaprajñā dvijātayaḥ<br>
       gṛhasthāḥ snātakāḥ sarve dadṛśuḥ kurusattamam<br>
   <font color="GREEN" size="-1">6</font>
  abhigamya mahātmānaḥ pūjitāś ca yathāvidhi<br>
       āsaneṣu mahārheṣu viviśus te maharṣayaḥ<br>
   <font color="GREEN" size="-1">7</font>
  pratigṛhya tataḥ pūjāṃ tat kālasadṛśīṃ tadā<br>
       paryupāsan yathānyāyaṃ parivārya yudhiṣṭhiram<br>
   <font color="GREEN" size="-1">8</font>
  puṇye bhāgīrathī tīre śokavyākula cetasam<br>
       āśvāsayanto rājānaṃ viprāḥ śatasahasraśaḥ<br>
   <font color="GREEN" size="-1">9</font>
  nāradas tv abravīt kāle dharmātmānaṃ yudhiṣṭhiram<br>
       vicārya munibhiḥ sārdhaṃ tat kālasadṛśaṃ vacaḥ<br>
   <font color="GREEN" size="-1">10</font>
  bhavato bāhuvīryeṇa prasādān mādhavasya ca<br>
      jiteyam avaniḥ kṛtsnā dharmeṇa ca yudhiṣṭhiraḥ<br>
  <font color="GREEN" size="-1">11</font>
  diṣṭyā muktāḥ sma saṃgrāmād asmāl lokabhayaṃkarāt<br>
      kṣatradharmarataś cāpi kac cin modasi pāṇḍava<br>
  <font color="GREEN" size="-1">12</font>
  kac cic ca nihatāmitraḥ prīṇāsi suhṛdo nṛpa<br>
      kac cic chriyam imāṃ prāpya na tvāṃ śokaḥ prabādhate<br>
  <font color="GREEN" size="-1">13</font>
   [yudhisṭhira]<br>
      vijiteyaṃ mahīkṛtsnā kṛṣṇa bāhubalāśrayāt<br>
      brāhmaṇānāṃ prasādena bhīmārjunabalena ca<br>
  <font color="GREEN" size="-1">14</font>
  idaṃ tu me mahad duḥkhaṃ vartate hṛdi nityadā<br>
      kṛtvā jñātikṣayam imaṃ mahāntaṃ lobhakāritam<br>
  <font color="GREEN" size="-1">15</font>
  saubhadraṃ draupadeyāṃś ca ghātayitvā priyān sutān<br>
      jayo 'yam ajayākāro bhagavan pratibhāti me<br>
  <font color="GREEN" size="-1">16</font>
  kiṃ nu vakṣyati vārṣṇeyī vadhūr me madhusūdanam<br>
      dvārakāvāsinī kṛṣṇam itaḥ pratigataṃ harim<br>
  <font color="GREEN" size="-1">17</font>
  draupadī hataputreyaṃ kṛpaṇā hatabāndhavā<br>
      asmatpriyahite yuktā bhūyo pīḍayatīva mām<br>
  <font color="GREEN" size="-1">18</font>
  idam anyac ca bhagavan yat tvāṃ vakṣyāmi nārada<br>
      mantrasaṃvaraṇenāsmi kuntyā duḥkhena yojitaḥ<br>
  <font color="GREEN" size="-1">19</font>
  yo 'sau nāgāyuta balo loke 'pratiratho raṇe<br>
      siṃhakhela gatir dhīmān ghṛṇī dānto yatavrataḥ<br>
  <font color="GREEN" size="-1">20</font>
  āśramo dhārtarāṣṭrāṇāṃ mānī tīkṣṇaparākramaḥ<br>
      amarṣī nityasaṃrambhī kṣeptāsmākaṃ raṇe raṇe<br>
  <font color="GREEN" size="-1">21</font>
  śīghrāstraś citrayodhī ca kṛtī cādbhutavikramaḥ<br>
      gūḍhotpannaḥ sutaḥ kuntyā bhrātāsmākaṃ ca sodaraḥ<br>
  <font color="GREEN" size="-1">22</font>
  toyakarmaṇi yaṃ kuntī kathayām āsa sūryajam<br>
      putraṃ sarvaguṇopetam avakīrṇaṃ jale purā<br>
  <font color="GREEN" size="-1">23</font>
  yaṃ sūtaputraṃ loko 'yaṃ rādheyaṃ cāpy amanyata<br>
      sa jyeṣṭhaputraḥ kuntyā vai bhrātāsmākaṃ ca mātṛjaḥ<br>
  <font color="GREEN" size="-1">24</font>
  ajānatā mayā saṃkhye rājyalubdhena ghātitaḥ<br>
      tan me dahati gātrāṇi tūlarāśim ivānalaḥ<br>
  <font color="GREEN" size="-1">25</font>
  na hi taṃ veda pārtho 'pi bhrātaraṃ śvetavāhanaḥ<br>
      nāhaṃ na bhīmo na yamau sa tv asmān veda suvrataḥ<br>
  <font color="GREEN" size="-1">26</font>
  gatā kila pṛthā tasya sakāśam iti naḥ śrutam<br>
      asmākaṃ śama kāmā vai tvaṃ ca putro mamety atha<br>
  <font color="GREEN" size="-1">27</font>
  pṛthāyā na kṛtaḥ kāmas tena cāpi mahātmanā<br>
      ati paścād idaṃ mātary avocad iti naḥ śrutam<br>
  <font color="GREEN" size="-1">28</font>
  na hi śakṣyāmy ahaṃ tyaktuṃ nṛpaṃ duryodhanaṃ raṇe<br>
      anāryaṃ ca nṛśaṃsaṃ ca kṛtaghnaṃ ca hi me bhavet<br>
  <font color="GREEN" size="-1">29</font>
  yudhiṣṭhireṇa saṃdhiṃ cayadi kuryāṃ mate tava<br>
      bhīto raṇe śvetavāhād iti māṃ maṃsyate janaḥ<br>
  <font color="GREEN" size="-1">30</font>
  so 'haṃ nirjitya samare vijayaṃ saha keśavam<br>
      saṃdhāsye dharmaputreṇa paścād iti ca so 'bravīt<br>
  <font color="GREEN" size="-1">31</font>
  tam avocat kila pṛthā punaḥ pṛthula vakṣasam<br>
      caturṇām abhayaṃ dehi kāmaṃ yudhyasva phalgunam<br>
  <font color="GREEN" size="-1">32</font>
  so 'bravīn mātaraṃ dhīmān vepamānaḥ kṛtāñjaliḥ<br>
      prāptān viṣahyāṃś caturo na haniṣyāmi te sutān<br>
  <font color="GREEN" size="-1">33</font>
  pañcaiva hi sutā mātar bhaviṣyanti hi te dhruvam<br>
      sa karṇā vā hate pārthe sārjunā vā hate mayi<br>
  <font color="GREEN" size="-1">34</font>
  taṃ putragṛddhinī bhūyo mātāputram athābravīt<br>
      bhrātṝṇāṃ svasti kurvīthā yeṣāṃ svasti cikīrṣasi<br>
  <font color="GREEN" size="-1">35</font>
  tam evam uktvā tu pṛthā visṛjyopayayau gṛhān<br>
      so 'rjunena hato vīro bhrātā bhrātrā sahodaraḥ<br>
  <font color="GREEN" size="-1">36</font>
  na caiva vivṛto mantraḥ pṛthāyās tasya vā mune<br>
      atha śūro maheṣvāsaḥ pārthenāsau nipātitaḥ<br>
  <font color="GREEN" size="-1">37</font>
  ahaṃ tv ajñāsiṣaṃ paścāt svasodaryaṃ dvijottama<br>
      pūrvajaṃ bhrātaraṃ karṇaṃ pṛthāyā vacanāt prabho<br>
  <font color="GREEN" size="-1">38</font>
  tena me dūyate 'tīva hṛdayaṃ bhrātṛghātinaḥ<br>
      karṇārjuna sahāyo 'haṃ jayeyam api vāsavam<br>
  <font color="GREEN" size="-1">39</font>
  sabhāyāṃ kliśyamānasya dhārtarāṣṭrair durātmabhiḥ<br>
      sahasotpatitaḥ krodhaḥ karṇaṃ dṛṣṭvā praśāmyati<br>
  <font color="GREEN" size="-1">40</font>
  yadāy hy asya giro rūkṣāḥ śṛṇomi kaṭukodayāḥ<br>
      sabhāyāṃ gadato dyūte duryodhanahitaiṣiṇaḥ<br>
  <font color="GREEN" size="-1">41</font>
  tadā naśyati me krodhaḥ pādau tasya nirīkṣya ha<br>
      kuntyā hi sadṛśau pādau karṇasyeti matir mama<br>
  <font color="GREEN" size="-1">42</font>
  sādṛśya hetum anvicchan pṛthāyās tava caiva ha<br>
      kāraṇaṃ nādhigacchāmi kathaṃ cid api cintayan<br>
  <font color="GREEN" size="-1">43</font>
  kathaṃ nu tasya saṃgrāme pṛthivī cakram agrasat<br>
      kathaṃ ca śapto bhrātā me tat tvaṃ vaktum ihārhasi<br>
  <font color="GREEN" size="-1">44</font>
  śrotum icchāmi bhagavaṃs tvattaḥ sarvaṃ yathātatham<br>
      bhavān hi sarvavid vidvāṁl loke veda kṛtākṛtam<br>
 </td>
 
 </table>
 <p></p><hr>
 <center>
 <a href="mbs12002.htm">Next: Chapter 2</a></center>
 </body>