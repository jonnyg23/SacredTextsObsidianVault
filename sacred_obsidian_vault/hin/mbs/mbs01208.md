<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01207.htm">Previous</a> 
 <a href="mbs01209.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 208
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       ततः समुद्रे तीर्थानि दक्षिणे भरतर्षभः<br>
       अभ्यगच्छत सुपुण्यानि शॊभितानि तपस्विभिः<br>
   <font color="GREEN" size="-1">2</font>
  वर्जयन्ति सम तीर्थानि पञ्च तत्र तु तापसाः<br>
       आचीर्णानि तु यान्य आसन पुरस्तात तु तपस्विभिः<br>
   <font color="GREEN" size="-1">3</font>
  अगस्त्यतीर्थं सौभद्रं पौलॊमं च सुपावनम<br>
       कारंधमं परसन्नं च हयमेध फलं च यत<br>
       भारद्वाजस्य तीर्थं च पापप्रशमनं महत<br>
   <font color="GREEN" size="-1">4</font>
  विविक्तान्य उपलक्ष्याथ तानि तीर्थानि पाण्डवः<br>
       दृष्ट्वा च वर्ज्यमानानि मुनिभिर धर्मबुद्धिभिः<br>
   <font color="GREEN" size="-1">5</font>
  तपस्विनस ततॊ ऽपृच्छत पराज्ञलिः कुरुनन्दनः<br>
       तीर्थानीमानि वर्ज्यन्ते किमर्थं बरह्मवादिभिः<br>
   <font color="GREEN" size="-1">6</font>
   [तापसाह]<br>
       गराहाः पञ्च वसन्त्य एषु हरन्ति च तपॊधनान<br>
       अत एतानि वर्ज्यन्ते तीर्थानि कुरुनन्दन<br>
   <font color="GREEN" size="-1">7</font>
   [वै]<br>
       तेषां शरुत्वा महाबाहुर वार्यमाणस तपॊधनैः<br>
       जगाम तानि तीर्थानि दरष्टुं पुरुषसत्तमः<br>
   <font color="GREEN" size="-1">8</font>
  ततः सौभद्रम आसाद्य महर्षेस तीर्थम उत्तमम<br>
       विगाह्य तरसा शूरः सनानं चक्रे परंतपः<br>
   <font color="GREEN" size="-1">9</font>
  अथ तं पुरुषव्याघ्रम अन्तर्जलचरॊ महान<br>
       निजग्राह जले गराहः कुन्तीपुत्रं धनंजयम<br>
   <font color="GREEN" size="-1">10</font>
  स तम आदाय कौन्तेयॊ विस्फुरन्तं जले चरम<br>
      उदतिष्ठन महाबाहुर बलेन बलिनां वरः<br>
  <font color="GREEN" size="-1">11</font>
  उत्कृष्ट एव तु गराहः सॊ ऽरजुनेन यशस्विना<br>
      बभूव नारी कल्याणी सर्वाभरणभूषिता<br>
      दीप्यमाना शरिया राजन दिव्यरूपा मनॊरमा<br>
  <font color="GREEN" size="-1">12</font>
  तद अद्भुतं महद दृष्ट्वा कुन्तीपुत्रॊ धनंजयः<br>
      तां सत्रियं परमप्रीत इदं वचनम अब्रवीत<br>
  <font color="GREEN" size="-1">13</font>
  का वै तवम असि कल्याणि कुतॊ वासि जले चरी<br>
      किमर्थं च महत पापम इदं कृतवती पुरा<br>
  <font color="GREEN" size="-1">14</font>
   [नारी]<br>
      अप्सरास्मि महाबाहॊ देवारण्य विचारिणी<br>
      इष्टा धनपतेर नित्यं वर्गा नाम महाबल<br>
  <font color="GREEN" size="-1">15</font>
  मम सख्यश चतस्रॊ ऽनयाः सर्वाः कामगमाः शुभाः<br>
      ताभिः सार्धं परयातास्मि लॊकपाल निवेशनम<br>
  <font color="GREEN" size="-1">16</font>
  ततः पश्यामहे सर्वा बराह्मणं संशितव्रतम<br>
      रूपवन्तम अधीयानम एकम एकान्तचारिणम<br>
  <font color="GREEN" size="-1">17</font>
  तस्य वै तपसा राजंस तद वनं तेजसावृतम<br>
      आदित्य इव तं देशं कृत्स्नं स वयवभासयत<br>
  <font color="GREEN" size="-1">18</font>
  तस्य दृष्ट्वा तपस तादृग्रूपं चाद्भुतदर्शनम<br>
      अवतीर्णाः सम तं देशं तपॊविघ्नचिकीर्षया<br>
  <font color="GREEN" size="-1">19</font>
  अहं च सौरभेयी च समीची बुद्बुदा लता<br>
      यौगपद्येन तं विप्रम अभ्यगच्छाम भारत<br>
  <font color="GREEN" size="-1">20</font>
  गायन्त्यॊ वै हसन्त्यश च लॊभयन्त्यश च तं दविजम<br>
      स च नास्मासु कृतवान मनॊ वीर कथं चन<br>
      नाकम्पत महातेजाः सथितस तपसि निर्मले<br>
  <font color="GREEN" size="-1">21</font>
  सॊ ऽशपत कुपितॊ ऽसमांस तु बराह्मणः कषत्रियर्षभ<br>
      गराहभूता जले यूयं चरिष्यध्वं शतं समाः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       tataḥ samudre tīrthāni dakṣiṇe bharatarṣabhaḥ<br>
       abhyagacchat supuṇyāni śobhitāni tapasvibhiḥ<br>
   <font color="GREEN" size="-1">2</font>
  varjayanti sma tīrthāni pañca tatra tu tāpasāḥ<br>
       ācīrṇāni tu yāny āsan purastāt tu tapasvibhiḥ<br>
   <font color="GREEN" size="-1">3</font>
  agastyatīrthaṃ saubhadraṃ paulomaṃ ca supāvanam<br>
       kāraṃdhamaṃ prasannaṃ ca hayamedha phalaṃ ca yat<br>
       bhāradvājasya tīrthaṃ ca pāpapraśamanaṃ mahat<br>
   <font color="GREEN" size="-1">4</font>
  viviktāny upalakṣyātha tāni tīrthāni pāṇḍavaḥ<br>
       dṛṣṭvā ca varjyamānāni munibhir dharmabuddhibhiḥ<br>
   <font color="GREEN" size="-1">5</font>
  tapasvinas tato 'pṛcchat prājñaliḥ kurunandanaḥ<br>
       tīrthānīmāni varjyante kimarthaṃ brahmavādibhiḥ<br>
   <font color="GREEN" size="-1">6</font>
   [tāpasāh]<br>
       grāhāḥ pañca vasanty eṣu haranti ca tapodhanān<br>
       ata etāni varjyante tīrthāni kurunandana<br>
   <font color="GREEN" size="-1">7</font>
   [vai]<br>
       teṣāṃ śrutvā mahābāhur vāryamāṇas tapodhanaiḥ<br>
       jagāma tāni tīrthāni draṣṭuṃ puruṣasattamaḥ<br>
   <font color="GREEN" size="-1">8</font>
  tataḥ saubhadram āsādya maharṣes tīrtham uttamam<br>
       vigāhya tarasā śūraḥ snānaṃ cakre paraṃtapaḥ<br>
   <font color="GREEN" size="-1">9</font>
  atha taṃ puruṣavyāghram antarjalacaro mahān<br>
       nijagrāha jale grāhaḥ kuntīputraṃ dhanaṃjayam<br>
   <font color="GREEN" size="-1">10</font>
  sa tam ādāya kaunteyo visphurantaṃ jale caram<br>
      udatiṣṭhan mahābāhur balena balināṃ varaḥ<br>
  <font color="GREEN" size="-1">11</font>
  utkṛṣṭa eva tu grāhaḥ so 'rjunena yaśasvinā<br>
      babhūva nārī kalyāṇī sarvābharaṇabhūṣitā<br>
      dīpyamānā śriyā rājan divyarūpā manoramā<br>
  <font color="GREEN" size="-1">12</font>
  tad adbhutaṃ mahad dṛṣṭvā kuntīputro dhanaṃjayaḥ<br>
      tāṃ striyaṃ paramaprīta idaṃ vacanam abravīt<br>
  <font color="GREEN" size="-1">13</font>
  kā vai tvam asi kalyāṇi kuto vāsi jale carī<br>
      kimarthaṃ ca mahat pāpam idaṃ kṛtavatī purā<br>
  <font color="GREEN" size="-1">14</font>
   [nārī]<br>
      apsarāsmi mahābāho devāraṇya vicāriṇī<br>
      iṣṭā dhanapater nityaṃ vargā nāma mahābala<br>
  <font color="GREEN" size="-1">15</font>
  mama sakhyaś catasro 'nyāḥ sarvāḥ kāmagamāḥ śubhāḥ<br>
      tābhiḥ sārdhaṃ prayātāsmi lokapāla niveśanam<br>
  <font color="GREEN" size="-1">16</font>
  tataḥ paśyāmahe sarvā brāhmaṇaṃ saṃśitavratam<br>
      rūpavantam adhīyānam ekam ekāntacāriṇam<br>
  <font color="GREEN" size="-1">17</font>
  tasya vai tapasā rājaṃs tad vanaṃ tejasāvṛtam<br>
      āditya iva taṃ deśaṃ kṛtsnaṃ sa vyavabhāsayat<br>
  <font color="GREEN" size="-1">18</font>
  tasya dṛṣṭvā tapas tādṛgrūpaṃ cādbhutadarśanam<br>
      avatīrṇāḥ sma taṃ deśaṃ tapovighnacikīrṣayā<br>
  <font color="GREEN" size="-1">19</font>
  ahaṃ ca saurabheyī ca samīcī budbudā latā<br>
      yaugapadyena taṃ vipram abhyagacchāma bhārata<br>
  <font color="GREEN" size="-1">20</font>
  gāyantyo vai hasantyaś ca lobhayantyaś ca taṃ dvijam<br>
      sa ca nāsmāsu kṛtavān mano vīra kathaṃ cana<br>
      nākampata mahātejāḥ sthitas tapasi nirmale<br>
  <font color="GREEN" size="-1">21</font>
  so 'śapat kupito 'smāṃs tu brāhmaṇaḥ kṣatriyarṣabha<br>
      grāhabhūtā jale yūyaṃ cariṣyadhvaṃ śataṃ samāḥ<br>
 </td>
 
 </table>
 <p></p><hr>
 <center>
 <a href="mbs01209.htm">Next: Chapter 209</a></center>
 </body>