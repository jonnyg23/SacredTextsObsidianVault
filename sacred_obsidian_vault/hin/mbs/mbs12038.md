<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12037.htm">Previous</a> 
 <a href="mbs12039.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 38
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [युधिस्ठिर]<br>
       शरॊतुम इच्छामि भगवन विस्तरेण महामुने<br>
       राजधर्मान दविजश्रेष्ठ चातुर्वर्ण्यस्य चाखिलान<br>
   <font color="GREEN" size="-1">2</font>
  आपत्सु च यथा नीतिर विधातव्या महीक्षिता<br>
       धर्म्यम आलम्ब्य पन्थानं विजयेयं कथं महीम<br>
   <font color="GREEN" size="-1">3</font>
  परायश्चित्त कथा हय एषा भक्ष्याभक्ष्य विवर्धिता<br>
       कौतूहलानुप्रवणा हर्षं जनयतीव मे<br>
   <font color="GREEN" size="-1">4</font>
  धर्मचर्या च राज्यं च नित्यम एव विरुध्यते<br>
       येन मुह्यति मे चेतश चिन्तयानस्य नित्यशः<br>
   <font color="GREEN" size="-1">5</font>
   [वैषम्पायन]<br>
       तम उवाच महातेजा वयासॊ वेद विदां वरः<br>
       नारदं समभिप्रेक्ष्य सर्वं जानन पुरातनम<br>
   <font color="GREEN" size="-1">6</font>
  शरॊतुम इच्छसि चेद धर्मान अखिलेन युधिष्ठिर<br>
       परैहि भीष्मं महाबाहॊ वृद्धं कुरुपितामहम<br>
   <font color="GREEN" size="-1">7</font>
  स ते सर्वरहस्येषु संशयान मनसि सथितान<br>
       छेत्त्रा भागीरथी पुत्रः सर्वज्ञः सर्वधर्मवित<br>
   <font color="GREEN" size="-1">8</font>
  जनयाम आस यं देवी दिव्या तरिपथ गा नदी<br>
       साक्षाद ददर्श यॊ देवान सर्वाञ शक्रपुरॊगमान<br>
   <font color="GREEN" size="-1">9</font>
  बृहस्पतिपुरॊ गांश च देवर्षीन असकृत परभुः<br>
       तॊषयित्वॊपचारेण राजनीतिम अधीतवान<br>
   <font color="GREEN" size="-1">10</font>
  उशना वेद यच छास्त्रं देवासुरगुरुर दविजः<br>
      तच च सर्वं स वैयाख्यं पराप्तवान कुरुसत्तमः<br>
  <font color="GREEN" size="-1">11</font>
  भार्गवाच चयवनाच चापि वेदान अङ्गॊपबृंहितान<br>
      परतिपेदे महाबुद्धिर वसिष्ठाच च यतव्रतात<br>
  <font color="GREEN" size="-1">12</font>
  पितामहसुतं जयेष्ठं कुमारं दीप्ततेजसम<br>
      अध्यात्मगतितत्त्वज्ञम उपाशिक्षत यः पुरा<br>
  <font color="GREEN" size="-1">13</font>
  मार्कण्डेय मुखात कृत्स्नं यति धर्मम अवाप्तवान<br>
      रामाद अस्त्राणि शक्राच च पराप्तवान भरतर्षभ<br>
  <font color="GREEN" size="-1">14</font>
  मृत्युर आत्मेच्छया यस्य जातस्य मनुजेष्व अपि<br>
      तथानपत्यस्य सतः पुण्यलॊका दिवि शरुताः<br>
  <font color="GREEN" size="-1">15</font>
  यस्य बरह्मर्षयः पुण्या नित्यम आसन सभा सदः<br>
      यस्य नाविदितं किं चिज जञानज्ञेयेषु विद्यते<br>
  <font color="GREEN" size="-1">16</font>
  स ते वक्ष्यति धर्मज्ञः सूक्ष्मधर्मार्थतत्त्ववित<br>
      तम अभ्येहि पुरा पराणान स विमुञ्चति धर्मवित<br>
  <font color="GREEN" size="-1">17</font>
  एवम उक्तस तु कौन्तेयॊ दीर्घप्रज्ञॊ महाद्युतिः<br>
      उवाच वदतां शरेष्ठं वयासं सत्यवती सुतम<br>
  <font color="GREEN" size="-1">18</font>
  वैशसं सुमहत कृत्वा जञातीनां लॊमहर्षणम<br>
      आगः कृत सर्वलॊकस्य पृथिवी नाश कारकः<br>
  <font color="GREEN" size="-1">19</font>
  घातयित्वा तम एवाजौ छलेनाजिह्म यॊधिनम<br>
      उपसंप्रष्टुम अर्हामि तम अहं केन हेतुना<br>
  <font color="GREEN" size="-1">20</font>
  ततस तं नृपतिश्रेष्ठं चातुर्वर्ण्यहितेप्सया<br>
      पुनर आह महाबाहुर यदुश्रेष्ठॊ महाद्युतिः<br>
  <font color="GREEN" size="-1">21</font>
  नेदानीम अतिनिर्बन्धं शॊके कर्तुम इहार्हसि<br>
      यद आह भगवान वयासस तत कुरुष्व नृपॊत्तम<br>
  <font color="GREEN" size="-1">22</font>
  बराह्मणास तवां महाबाहॊ भरातरश च महौजसः<br>
      पर्जन्यम इव घर्मार्ता आशंसाना उपासते<br>
  <font color="GREEN" size="-1">23</font>
  हतशिष्टाश च राजानः कृत्स्नं चैव समागतम<br>
      चातुर्वर्ण्यं महाराज राष्ट्रं ते कुरुजाङ्गलम<br>
  <font color="GREEN" size="-1">24</font>
  परियार्थम अपि चैतेषां बराह्मणानां महात्मनाम<br>
      नियॊगाद अस्य च गुरॊर वयासस्यामित तेजसः<br>
  <font color="GREEN" size="-1">25</font>
  सुहृदां चास्मद आदीनां दरौपद्याश च परंतप<br>
      कुरु परियम अमित्रघ्न लॊकस्य च हितं कुरु<br>
  <font color="GREEN" size="-1">26</font>
  एवम उक्तस तु कृष्णेन राजा राजीवलॊचनः<br>
      हितार्थं सर्वलॊकस्य समुत्तस्थौ महातपाः<br>
  <font color="GREEN" size="-1">27</font>
  सॊ ऽनुनीतॊ नरव्याघ्रॊ विष्टर शरवसा सवयम<br>
      दवैपायनेन च तथा देवस्थानेन जिष्णुना<br>
  <font color="GREEN" size="-1">28</font>
  एतैश चान्यैश च बहुभिर अनुनीतॊ युधिष्ठिरः<br>
      वयजहान मानसं दुःखं संतापं च महामनाः<br>
  <font color="GREEN" size="-1">29</font>
  शरुतवाक्यः शरुतनिधिः शरुतश्रव्य विशारदः<br>
      वयवस्य मनसः शान्तिम अगच्छत पाण्डुनन्दनः<br>
  <font color="GREEN" size="-1">30</font>
  स तैः परिवृतॊ राजा नक्षत्रैर इव चन्द्रमाः<br>
      धृतराष्ट्रं पुरस्कृत्य सवपुरं परविवेश ह<br>
  <font color="GREEN" size="-1">31</font>
  परविविक्षुः स धर्मज्ञः कुन्तीपुत्रॊ युधिष्ठिरः<br>
      अर्चयाम आस देवांश च बराह्मणांश च सहस्रशः<br>
  <font color="GREEN" size="-1">32</font>
  ततॊ रथं नवं शुभ्रं कम्बलाजिन संवृतम<br>
      युक्तं षॊडशभिर गॊभिः पाण्डुरैः शुभलक्षणैः<br>
  <font color="GREEN" size="-1">33</font>
  मन्त्रैर अभ्यर्चितः पुण्यैः सतूयमानॊ महर्षिभिः<br>
      आरुरॊह यथा देवः सॊमॊ ऽमृतमयं रथम<br>
  <font color="GREEN" size="-1">34</font>
  जग्राह रश्मीन कौन्तेयॊ भीमॊ भीमपराक्रमः<br>
      अर्जुनः पाण्डुरं छत्रं धारयाम आस भानुमत<br>
  <font color="GREEN" size="-1">35</font>
  धरियमाणं तु तच छत्रं पाण्डुरं तस्य मूर्धनि<br>
      शुशुभे तारका राजसितम अभ्रम इवाम्बरे<br>
  <font color="GREEN" size="-1">36</font>
  चामरव्यजने चास्य वीरौ जगृहतुस तदा<br>
      चन्द्ररश्मिप्रभे शुभ्रे माद्रीपुत्राव अलं कृते<br>
  <font color="GREEN" size="-1">37</font>
  ते पञ्च रथम आस्थाय भरातरः समलं कृताः<br>
      भूतानीव समस्तानि राजन ददृशिरे तदा<br>
  <font color="GREEN" size="-1">38</font>
  आस्थाय तु रथं शुभ्रं युक्तम अश्वैर महाजवैः<br>
      अन्वयात पृष्ठतॊ राजन युयुत्सुः पाण्डवाग्र जम<br>
  <font color="GREEN" size="-1">39</font>
  रथं हेममयं शुभ्रं सैन्यसुग्रीव यॊजितम<br>
      सह सात्यकिना कृष्णः समास्थायान्वयात कुरून<br>
  <font color="GREEN" size="-1">40</font>
  नरयानेन तु जयेष्ठः पित्रा पार्थस्य भारत<br>
      अग्रतॊ धर्मराजस्य गान्धारी सहितॊ ययौ<br>
  <font color="GREEN" size="-1">41</font>
  कुरु सत्रियश च ताः सर्वाः कुन्ती कृष्णा च दरौपदी<br>
      यानैर उच्चावचैर जग्मुर विदुरेण पुरस्कृताः<br>
  <font color="GREEN" size="-1">42</font>
  ततॊ रथाश च बहुला नागाश च समलं कृताः<br>
      पादाताश च हयाश चैव पृष्ठतः समनुव्रजन<br>
  <font color="GREEN" size="-1">43</font>
  ततॊ वैतालिकैः सूतैर मागधैश च सुभाषितैः<br>
      सतूयमानॊ ययौ राजा नगरं नागसाह्वयम<br>
  <font color="GREEN" size="-1">44</font>
  तत परयाणं महाबाहॊर बभूवाप्रतिमं भुवि<br>
      आकुलाकुलम उत्सृष्टं हृष्टपुष्ट जनान्वितम<br>
  <font color="GREEN" size="-1">45</font>
  अभियाने तु पार्थस्य नरैर नगरवासिभिः<br>
      नगरं राजमार्गश च यथावत समलं कृतम<br>
  <font color="GREEN" size="-1">46</font>
  पाण्डुरेण च माल्येन पताकाभिश च वेदिभिः<br>
      संवृतॊ राजमार्गश च धूपनैश च सुधूपितः<br>
  <font color="GREEN" size="-1">47</font>
  अथ चूर्णैश च गन्धानां नानापुष्पैः परियङ्गुभिः<br>
      माल्यदामभिर आसक्तै राजवेश्माभिसंवृतम<br>
  <font color="GREEN" size="-1">48</font>
  कुम्भाश च नगरद्वारि वारिपूर्णा दृढा नवाः<br>
      कन्याः सुमनसश छागाः सथापितास तत्र तत्र ह<br>
  <font color="GREEN" size="-1">49</font>
  तथा सवलं कृतद्वारं नगरं पाण्डुनन्दनः<br>
      सतूयमानः शुभैर वाक्यैः परविवेश सुहृद्वृतः<br>
 </td>
 <td width="50%" valign="TOP">
   <font color="GREEN" size="-1">1</font>
   [yudhisṭhira]<br>
       śrotum icchāmi bhagavan vistareṇa mahāmune<br>
       rājadharmān dvijaśreṣṭha cāturvarṇyasya cākhilān<br>
   <font color="GREEN" size="-1">2</font>
  āpatsu ca yathā nītir vidhātavyā mahīkṣitā<br>
       dharmyam ālambya panthānaṃ vijayeyaṃ kathaṃ mahīm<br>
   <font color="GREEN" size="-1">3</font>
  prāyaścitta kathā hy eṣā bhakṣyābhakṣya vivardhitā<br>
       kautūhalānupravaṇā harṣaṃ janayatīva me<br>
   <font color="GREEN" size="-1">4</font>
  dharmacaryā ca rājyaṃ ca nityam eva virudhyate<br>
       yena muhyati me cetaś cintayānasya nityaśaḥ<br>
   <font color="GREEN" size="-1">5</font>
   [vaiṣampāyana]<br>
       tam uvāca mahātejā vyāso veda vidāṃ varaḥ<br>
       nāradaṃ samabhiprekṣya sarvaṃ jānan purātanam<br>
   <font color="GREEN" size="-1">6</font>
  śrotum icchasi ced dharmān akhilena yudhiṣṭhira<br>
       praihi bhīṣmaṃ mahābāho vṛddhaṃ kurupitāmaham<br>
   <font color="GREEN" size="-1">7</font>
  sa te sarvarahasyeṣu saṃśayān manasi sthitān<br>
       chettrā bhāgīrathī putraḥ sarvajñaḥ sarvadharmavit<br>
   <font color="GREEN" size="-1">8</font>
  janayām āsa yaṃ devī divyā tripatha gā nadī<br>
       sākṣād dadarśa yo devān sarvāñ śakrapurogamān<br>
   <font color="GREEN" size="-1">9</font>
  bṛhaspatipuro gāṃś ca devarṣīn asakṛt prabhuḥ<br>
       toṣayitvopacāreṇa rājanītim adhītavān<br>
   <font color="GREEN" size="-1">10</font>
  uśanā veda yac chāstraṃ devāsuragurur dvijaḥ<br>
      tac ca sarvaṃ sa vaiyākhyaṃ prāptavān kurusattamaḥ<br>
  <font color="GREEN" size="-1">11</font>
  bhārgavāc cyavanāc cāpi vedān aṅgopabṛṃhitān<br>
      pratipede mahābuddhir vasiṣṭhāc ca yatavratāt<br>
  <font color="GREEN" size="-1">12</font>
  pitāmahasutaṃ jyeṣṭhaṃ kumāraṃ dīptatejasam<br>
      adhyātmagatitattvajñam upāśikṣata yaḥ purā<br>
  <font color="GREEN" size="-1">13</font>
  mārkaṇḍeya mukhāt kṛtsnaṃ yati dharmam avāptavān<br>
      rāmād astrāṇi śakrāc ca prāptavān bharatarṣabha<br>
  <font color="GREEN" size="-1">14</font>
  mṛtyur ātmecchayā yasya jātasya manujeṣv api<br>
      tathānapatyasya sataḥ puṇyalokā divi śrutāḥ<br>
  <font color="GREEN" size="-1">15</font>
  yasya brahmarṣayaḥ puṇyā nityam āsan sabhā sadaḥ<br>
      yasya nāviditaṃ kiṃ cij jñānajñeyeṣu vidyate<br>
  <font color="GREEN" size="-1">16</font>
  sa te vakṣyati dharmajñaḥ sūkṣmadharmārthatattvavit<br>
      tam abhyehi purā prāṇān sa vimuñcati dharmavit<br>
  <font color="GREEN" size="-1">17</font>
  evam uktas tu kaunteyo dīrghaprajño mahādyutiḥ<br>
      uvāca vadatāṃ śreṣṭhaṃ vyāsaṃ satyavatī sutam<br>
  <font color="GREEN" size="-1">18</font>
  vaiśasaṃ sumahat kṛtvā jñātīnāṃ lomaharṣaṇam<br>
      āgaḥ kṛt sarvalokasya pṛthivī nāśa kārakaḥ<br>
  <font color="GREEN" size="-1">19</font>
  ghātayitvā tam evājau chalenājihma yodhinam<br>
      upasaṃpraṣṭum arhāmi tam ahaṃ kena hetunā<br>
  <font color="GREEN" size="-1">20</font>
  tatas taṃ nṛpatiśreṣṭhaṃ cāturvarṇyahitepsayā<br>
      punar āha mahābāhur yaduśreṣṭho mahādyutiḥ<br>
  <font color="GREEN" size="-1">21</font>
  nedānīm atinirbandhaṃ śoke kartum ihārhasi<br>
      yad āha bhagavān vyāsas tat kuruṣva nṛpottama<br>
  <font color="GREEN" size="-1">22</font>
  brāhmaṇās tvāṃ mahābāho bhrātaraś ca mahaujasaḥ<br>
      parjanyam iva gharmārtā āśaṃsānā upāsate<br>
  <font color="GREEN" size="-1">23</font>
  hataśiṣṭāś ca rājānaḥ kṛtsnaṃ caiva samāgatam<br>
      cāturvarṇyaṃ mahārāja rāṣṭraṃ te kurujāṅgalam<br>
  <font color="GREEN" size="-1">24</font>
  priyārtham api caiteṣāṃ brāhmaṇānāṃ mahātmanām<br>
      niyogād asya ca guror vyāsasyāmita tejasaḥ<br>
  <font color="GREEN" size="-1">25</font>
  suhṛdāṃ cāsmad ādīnāṃ draupadyāś ca paraṃtapa<br>
      kuru priyam amitraghna lokasya ca hitaṃ kuru<br>
  <font color="GREEN" size="-1">26</font>
  evam uktas tu kṛṣṇena rājā rājīvalocanaḥ<br>
      hitārthaṃ sarvalokasya samuttasthau mahātapāḥ<br>
  <font color="GREEN" size="-1">27</font>
  so 'nunīto naravyāghro viṣṭara śravasā svayam<br>
      dvaipāyanena ca tathā devasthānena jiṣṇunā<br>
  <font color="GREEN" size="-1">28</font>
  etaiś cānyaiś ca bahubhir anunīto yudhiṣṭhiraḥ<br>
      vyajahān mānasaṃ duḥkhaṃ saṃtāpaṃ ca mahāmanāḥ<br>
  <font color="GREEN" size="-1">29</font>
  śrutavākyaḥ śrutanidhiḥ śrutaśravya viśāradaḥ<br>
      vyavasya manasaḥ śāntim agacchat pāṇḍunandanaḥ<br>
  <font color="GREEN" size="-1">30</font>
  sa taiḥ parivṛto rājā nakṣatrair iva candramāḥ<br>
      dhṛtarāṣṭraṃ puraskṛtya svapuraṃ praviveśa ha<br>
  <font color="GREEN" size="-1">31</font>
  pravivikṣuḥ sa dharmajñaḥ kuntīputro yudhiṣṭhiraḥ<br>
      arcayām āsa devāṃś ca brāhmaṇāṃś ca sahasraśaḥ<br>
  <font color="GREEN" size="-1">32</font>
  tato rathaṃ navaṃ śubhraṃ kambalājina saṃvṛtam<br>
      yuktaṃ ṣoḍaśabhir gobhiḥ pāṇḍuraiḥ śubhalakṣaṇaiḥ<br>
  <font color="GREEN" size="-1">33</font>
  mantrair abhyarcitaḥ puṇyaiḥ stūyamāno maharṣibhiḥ<br>
      āruroha yathā devaḥ somo 'mṛtamayaṃ ratham<br>
  <font color="GREEN" size="-1">34</font>
  jagrāha raśmīn kaunteyo bhīmo bhīmaparākramaḥ<br>
      arjunaḥ pāṇḍuraṃ chatraṃ dhārayām āsa bhānumat<br>
  <font color="GREEN" size="-1">35</font>
  dhriyamāṇaṃ tu tac chatraṃ pāṇḍuraṃ tasya mūrdhani<br>
      śuśubhe tārakā rājasitam abhram ivāmbare<br>
  <font color="GREEN" size="-1">36</font>
  cāmaravyajane cāsya vīrau jagṛhatus tadā<br>
      candraraśmiprabhe śubhre mādrīputrāv alaṃ kṛte<br>
  <font color="GREEN" size="-1">37</font>
  te pañca ratham āsthāya bhrātaraḥ samalaṃ kṛtāḥ<br>
      bhūtānīva samastāni rājan dadṛśire tadā<br>
  <font color="GREEN" size="-1">38</font>
  āsthāya tu rathaṃ śubhraṃ yuktam aśvair mahājavaiḥ<br>
      anvayāt pṛṣṭhato rājan yuyutsuḥ pāṇḍavāgra jam<br>
  <font color="GREEN" size="-1">39</font>
  rathaṃ hemamayaṃ śubhraṃ sainyasugrīva yojitam<br>
      saha sātyakinā kṛṣṇaḥ samāsthāyānvayāt kurūn<br>
  <font color="GREEN" size="-1">40</font>
  narayānena tu jyeṣṭhaḥ pitrā pārthasya bhārata<br>
      agrato dharmarājasya gāndhārī sahito yayau<br>
  <font color="GREEN" size="-1">41</font>
  kuru striyaś ca tāḥ sarvāḥ kuntī kṛṣṇā ca draupadī<br>
      yānair uccāvacair jagmur vidureṇa puraskṛtāḥ<br>
  <font color="GREEN" size="-1">42</font>
  tato rathāś ca bahulā nāgāś ca samalaṃ kṛtāḥ<br>
      pādātāś ca hayāś caiva pṛṣṭhataḥ samanuvrajan<br>
  <font color="GREEN" size="-1">43</font>
  tato vaitālikaiḥ sūtair māgadhaiś ca subhāṣitaiḥ<br>
      stūyamāno yayau rājā nagaraṃ nāgasāhvayam<br>
  <font color="GREEN" size="-1">44</font>
  tat prayāṇaṃ mahābāhor babhūvāpratimaṃ bhuvi<br>
      ākulākulam utsṛṣṭaṃ hṛṣṭapuṣṭa janānvitam<br>
  <font color="GREEN" size="-1">45</font>
  abhiyāne tu pārthasya narair nagaravāsibhiḥ<br>
      nagaraṃ rājamārgaś ca yathāvat samalaṃ kṛtam<br>
  <font color="GREEN" size="-1">46</font>
  pāṇḍureṇa ca mālyena patākābhiś ca vedibhiḥ<br>
      saṃvṛto rājamārgaś ca dhūpanaiś ca sudhūpitaḥ<br>
  <font color="GREEN" size="-1">47</font>
  atha cūrṇaiś ca gandhānāṃ nānāpuṣpaiḥ priyaṅgubhiḥ<br>
      mālyadāmabhir āsaktai rājaveśmābhisaṃvṛtam<br>
  <font color="GREEN" size="-1">48</font>
  kumbhāś ca nagaradvāri vāripūrṇā dṛḍhā navāḥ<br>
      kanyāḥ sumanasaś chāgāḥ sthāpitās tatra tatra ha<br>
  <font color="GREEN" size="-1">49</font>
  tathā svalaṃ kṛtadvāraṃ nagaraṃ pāṇḍunandanaḥ<br>
      stūyamānaḥ śubhair vākyaiḥ praviveśa suhṛdvṛtaḥ<br>
 </td>
 
 </table>
 <p></p><hr>
 <center>
 <a href="mbs12039.htm">Next: Chapter 39</a></center>
 </body>