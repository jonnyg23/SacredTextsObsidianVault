<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi06.htm">Book 6 Index</a> 
 <a href="mbs06067.htm">Previous</a> 
 <a href="mbs06069.htm">Next</a> 
 </center>
 <hr>
 
 <center>
 <a href="../m06/index.htm">Book 6 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 6<br>Chapter 68
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [स]<br>
       शिखण्डी सह मत्स्येन विराटेन विशां पते<br>
       भीष्मम आशु महेष्वासम आससाद सुदुर्जयम<br>
   <font color="GREEN" size="-1">2</font>
  दरॊणं कृपं विकर्णं च महेष्वासान महाबलान<br>
       राज्ञश चान्यान रणे शूरान बहून आर्छद धनंजयः<br>
   <font color="GREEN" size="-1">3</font>
  सैन्धवं च महेष्वासं सामात्यं सह बन्धुभिः<br>
       पराच्यांश च दाक्षिणात्यांश च भूमिपान भूमिपर्षभ<br>
   <font color="GREEN" size="-1">4</font>
  पुत्रं च ते महेष्वासं दुर्यॊधनम अमर्षणम<br>
       दुःसहं चैव समरे भीमसेनॊ ऽभयवर्तत<br>
   <font color="GREEN" size="-1">5</font>
  सहदेवस तु शकुनिम उलूकं च महारथम<br>
       पिता पुत्रौ महेष्वासाव अभ्यवर्तत दुर्जयौ<br>
   <font color="GREEN" size="-1">6</font>
  युधिष्ठिरॊ महाराज गजानीकं महारथः<br>
       समवर्तत संग्रामे पुत्रेण निकृतस तव<br>
   <font color="GREEN" size="-1">7</font>
  माद्रीपुत्रस तु नकुलः शूरः संक्रन्दनॊ युधि<br>
       तरिगर्तानां रथॊदारैः समसज्जत पाण्डवः<br>
   <font color="GREEN" size="-1">8</font>
  अभ्यवर्तन्त दुर्धर्षाः समरे शाल्व केकयान<br>
       सात्यकिश चेकितानश च सौभद्रश च महारथः<br>
   <font color="GREEN" size="-1">9</font>
  धृष्टकेतुश च समरे राक्षसश च घटॊत्कचः<br>
       पुत्राणां ते रथानीकं परत्युद्याताः सुदुर्जयाः<br>
   <font color="GREEN" size="-1">10</font>
  सेनापतिर अमेयात्मा धृष्टद्युम्नॊ महाबलः<br>
      दरॊणेन समरे राजन समियायेन्द्र कर्मणा<br>
  <font color="GREEN" size="-1">11</font>
  एवम एते महेष्वासास तावकाः पाण्डवैः सह<br>
      समेत्य समरे शूराः संप्रहारं परचक्रिरे<br>
  <font color="GREEN" size="-1">12</font>
  मध्यंदिन गते सूर्ये नभस्य आकुलतां गते<br>
      कुरवः पाण्डवेयाश च निजघ्नुर इतरेतरम<br>
  <font color="GREEN" size="-1">13</font>
  धवजिनॊ हेमचित्राङ्गा विचरन्तॊ रणाजिरे<br>
      स पताका रथा रेजुर वैयाघ्रपरिवारणाः<br>
  <font color="GREEN" size="-1">14</font>
  समेतानां च समरे जिगीषूणां परस्परम<br>
      बभूव तुमुलः शब्दः सिंहानाम इव नर्दताम<br>
  <font color="GREEN" size="-1">15</font>
  तत्राद्भुतम अपश्याम संप्रहारं सुदारुणम<br>
      यम अकुर्वन रणे वीराः सृञ्जयाः कुरुभिः सह<br>
  <font color="GREEN" size="-1">16</font>
  नैव खं न दिशॊ राजन न सूर्यं शत्रुतापन<br>
      विदिशॊ वाप्य अपश्याम शरैर मुक्तैः समन्ततः<br>
  <font color="GREEN" size="-1">17</font>
  शक्तीनां विमलाग्राणां तॊमराणां तथायताम<br>
      निस्त्रिंशानां च पीतानां नीलॊत्पलनिभाः परभाः<br>
  <font color="GREEN" size="-1">18</font>
  कवचानां विचित्राणां भूषणानां परभास तथा<br>
      खं दिशः परदिशश चैव भासयाम आसुर ओजसा<br>
      विरराज तदा राजंस तत्र तत्र रणाङ्गणम<br>
  <font color="GREEN" size="-1">19</font>
  रथसिंहासन वयाघ्राः समायान्तश च संयुगे<br>
      विरेजुः समरे राजन गरहा इव नभस्तले<br>
  <font color="GREEN" size="-1">20</font>
  भीष्मस तु रथिनां शरेष्ठॊ भीमसेनं महाबलम<br>
      अवारयत संक्रुद्धः सर्वसैन्यस्य पश्यतः<br>
  <font color="GREEN" size="-1">21</font>
  ततॊ भीष्म विनिर्मुक्ता रुक्मपुङ्खाः शिलाशिताः<br>
      अभ्यघ्नन समरे भीमं तैलधौताः सुतेजनाः<br>
  <font color="GREEN" size="-1">22</font>
  तस्य शक्तिं महावेगां भीमसेनॊ महाबलः<br>
      करुद्धाशीविषसंकाशां परेषयाम आस भारत<br>
  <font color="GREEN" size="-1">23</font>
  ताम आपतन्तीं सहसा रुक्मदण्डां दुरासदाम<br>
      चिच्छेद समरे भीष्मः शरैः संनतपर्वभिः<br>
  <font color="GREEN" size="-1">24</font>
  ततॊ ऽपरेण भल्लेन पीतेन निशितेन च<br>
      कार्मुकं भीमसेनस्य दविधा चिच्छेद भारत<br>
  <font color="GREEN" size="-1">25</font>
  सात्यकिस तु ततस तूर्णं भीष्मम आसाद्य संयुगे<br>
      शरैर बहुभिर आनर्छत पितरं ते जनेश्वर<br>
  <font color="GREEN" size="-1">26</font>
  ततः संधाय वै तीक्ष्णं शरं परमदारुणम<br>
      वार्ष्णेयस्य रथाद भीष्मः पातयाम आस सारथिम<br>
  <font color="GREEN" size="-1">27</font>
  तस्याश्वाः परद्रुता राजन निहते रथसारथौ<br>
      तेन तेनैव धावन्ति मनॊमारुतरंहसः<br>
  <font color="GREEN" size="-1">28</font>
  ततः सर्वस्य सैन्यस्य निस्वनस तुमुलॊ ऽभवत<br>
      हाहाकारश च संजज्ञे पाण्डवानां महात्मनाम<br>
  <font color="GREEN" size="-1">29</font>
  अभिद्रवत गृह्णीत हयान यच्छत धावत<br>
      इत्य आसीत तुमुलः शब्दॊ युयुधान रथं परति<br>
  <font color="GREEN" size="-1">30</font>
  एतस्मिन्न एव काले तु भीष्मः शांतनवः पुनः<br>
      वयहनत पाण्डवीं सेनाम आसुरीम इव वृत्रहा<br>
  <font color="GREEN" size="-1">31</font>
  ते वध्यमाना भीष्मेण पाञ्चालाः सॊमकैः सह<br>
      आर्यां युद्धे मतिं कृत्वा भीष्मम एवाभिदुद्रुवुः<br>
  <font color="GREEN" size="-1">32</font>
  धृष्टद्युम्नमुखाश चापि पार्थाः शांतनवं रणे<br>
      अभ्यधावञ जिगीषन्तस तव पुत्रस्य वाहिनीम<br>
  <font color="GREEN" size="-1">33</font>
  तथैव तावका राजन भीष्मद्रॊणमुखाः परान<br>
      अभ्यधावन्त वेगेन ततॊ युद्धम अवर्तत<br>
 </td>
 <td width="50%" valign="TOP">
   <font color="GREEN" size="-1">1</font>
   [s]<br>
       śikhaṇḍī saha matsyena virāṭena viśāṃ pate<br>
       bhīṣmam āśu maheṣvāsam āsasāda sudurjayam<br>
   <font color="GREEN" size="-1">2</font>
  droṇaṃ kṛpaṃ vikarṇaṃ ca maheṣvāsān mahābalān<br>
       rājñaś cānyān raṇe śūrān bahūn ārchad dhanaṃjayaḥ<br>
   <font color="GREEN" size="-1">3</font>
  saindhavaṃ ca maheṣvāsaṃ sāmātyaṃ saha bandhubhiḥ<br>
       prācyāṃś ca dākṣiṇātyāṃś ca bhūmipān bhūmiparṣabha<br>
   <font color="GREEN" size="-1">4</font>
  putraṃ ca te maheṣvāsaṃ duryodhanam amarṣaṇam<br>
       duḥsahaṃ caiva samare bhīmaseno 'bhyavartata<br>
   <font color="GREEN" size="-1">5</font>
  sahadevas tu śakunim ulūkaṃ ca mahāratham<br>
       pitā putrau maheṣvāsāv abhyavartata durjayau<br>
   <font color="GREEN" size="-1">6</font>
  yudhiṣṭhiro mahārāja gajānīkaṃ mahārathaḥ<br>
       samavartata saṃgrāme putreṇa nikṛtas tava<br>
   <font color="GREEN" size="-1">7</font>
  mādrīputras tu nakulaḥ śūraḥ saṃkrandano yudhi<br>
       trigartānāṃ rathodāraiḥ samasajjata pāṇḍavaḥ<br>
   <font color="GREEN" size="-1">8</font>
  abhyavartanta durdharṣāḥ samare śālva kekayān<br>
       sātyakiś cekitānaś ca saubhadraś ca mahārathaḥ<br>
   <font color="GREEN" size="-1">9</font>
  dhṛṣṭaketuś ca samare rākṣasaś ca ghaṭotkacaḥ<br>
       putrāṇāṃ te rathānīkaṃ pratyudyātāḥ sudurjayāḥ<br>
   <font color="GREEN" size="-1">10</font>
  senāpatir ameyātmā dhṛṣṭadyumno mahābalaḥ<br>
      droṇena samare rājan samiyāyendra karmaṇā<br>
  <font color="GREEN" size="-1">11</font>
  evam ete maheṣvāsās tāvakāḥ pāṇḍavaiḥ saha<br>
      sametya samare śūrāḥ saṃprahāraṃ pracakrire<br>
  <font color="GREEN" size="-1">12</font>
  madhyaṃdina gate sūrye nabhasy ākulatāṃ gate<br>
      kuravaḥ pāṇḍaveyāś ca nijaghnur itaretaram<br>
  <font color="GREEN" size="-1">13</font>
  dhvajino hemacitrāṅgā vicaranto raṇājire<br>
      sa patākā rathā rejur vaiyāghraparivāraṇāḥ<br>
  <font color="GREEN" size="-1">14</font>
  sametānāṃ ca samare jigīṣūṇāṃ parasparam<br>
      babhūva tumulaḥ śabdaḥ siṃhānām iva nardatām<br>
  <font color="GREEN" size="-1">15</font>
  tatrādbhutam apaśyāma saṃprahāraṃ sudāruṇam<br>
      yam akurvan raṇe vīrāḥ sṛñjayāḥ kurubhiḥ saha<br>
  <font color="GREEN" size="-1">16</font>
  naiva khaṃ na diśo rājan na sūryaṃ śatrutāpana<br>
      vidiśo vāpy apaśyāma śarair muktaiḥ samantataḥ<br>
  <font color="GREEN" size="-1">17</font>
  śaktīnāṃ vimalāgrāṇāṃ tomarāṇāṃ tathāyatām<br>
      nistriṃśānāṃ ca pītānāṃ nīlotpalanibhāḥ prabhāḥ<br>
  <font color="GREEN" size="-1">18</font>
  kavacānāṃ vicitrāṇāṃ bhūṣaṇānāṃ prabhās tathā<br>
      khaṃ diśaḥ pradiśaś caiva bhāsayām āsur ojasā<br>
      virarāja tadā rājaṃs tatra tatra raṇāṅgaṇam<br>
  <font color="GREEN" size="-1">19</font>
  rathasiṃhāsana vyāghrāḥ samāyāntaś ca saṃyuge<br>
      virejuḥ samare rājan grahā iva nabhastale<br>
  <font color="GREEN" size="-1">20</font>
  bhīṣmas tu rathināṃ śreṣṭho bhīmasenaṃ mahābalam<br>
      avārayata saṃkruddhaḥ sarvasainyasya paśyataḥ<br>
  <font color="GREEN" size="-1">21</font>
  tato bhīṣma vinirmuktā rukmapuṅkhāḥ śilāśitāḥ<br>
      abhyaghnan samare bhīmaṃ tailadhautāḥ sutejanāḥ<br>
  <font color="GREEN" size="-1">22</font>
  tasya śaktiṃ mahāvegāṃ bhīmaseno mahābalaḥ<br>
      kruddhāśīviṣasaṃkāśāṃ preṣayām āsa bhārata<br>
  <font color="GREEN" size="-1">23</font>
  tām āpatantīṃ sahasā rukmadaṇḍāṃ durāsadām<br>
      ciccheda samare bhīṣmaḥ śaraiḥ saṃnataparvabhiḥ<br>
  <font color="GREEN" size="-1">24</font>
  tato 'pareṇa bhallena pītena niśitena ca<br>
      kārmukaṃ bhīmasenasya dvidhā ciccheda bhārata<br>
  <font color="GREEN" size="-1">25</font>
  sātyakis tu tatas tūrṇaṃ bhīṣmam āsādya saṃyuge<br>
      śarair bahubhir ānarchat pitaraṃ te janeśvara<br>
  <font color="GREEN" size="-1">26</font>
  tataḥ saṃdhāya vai tīkṣṇaṃ śaraṃ paramadāruṇam<br>
      vārṣṇeyasya rathād bhīṣmaḥ pātayām āsa sārathim<br>
  <font color="GREEN" size="-1">27</font>
  tasyāśvāḥ pradrutā rājan nihate rathasārathau<br>
      tena tenaiva dhāvanti manomārutaraṃhasaḥ<br>
  <font color="GREEN" size="-1">28</font>
  tataḥ sarvasya sainyasya nisvanas tumulo 'bhavat<br>
      hāhākāraś ca saṃjajñe pāṇḍavānāṃ mahātmanām<br>
  <font color="GREEN" size="-1">29</font>
  abhidravata gṛhṇīta hayān yacchata dhāvata<br>
      ity āsīt tumulaḥ śabdo yuyudhāna rathaṃ prati<br>
  <font color="GREEN" size="-1">30</font>
  etasminn eva kāle tu bhīṣmaḥ śāṃtanavaḥ punaḥ<br>
      vyahanat pāṇḍavīṃ senām āsurīm iva vṛtrahā<br>
  <font color="GREEN" size="-1">31</font>
  te vadhyamānā bhīṣmeṇa pāñcālāḥ somakaiḥ saha<br>
      āryāṃ yuddhe matiṃ kṛtvā bhīṣmam evābhidudruvuḥ<br>
  <font color="GREEN" size="-1">32</font>
  dhṛṣṭadyumnamukhāś cāpi pārthāḥ śāṃtanavaṃ raṇe<br>
      abhyadhāvañ jigīṣantas tava putrasya vāhinīm<br>
  <font color="GREEN" size="-1">33</font>
  tathaiva tāvakā rājan bhīṣmadroṇamukhāḥ parān<br>
      abhyadhāvanta vegena tato yuddham avartata<br>
 </td>
 
 </table>
 <p></p><hr>
 <center>
 <a href="mbs06069.htm">Next: Chapter 69</a></center>
 </body>