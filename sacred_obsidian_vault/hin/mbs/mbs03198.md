<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03197.htm">Previous</a> 
 <a href="mbs03199.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 198
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [मार्क]<br>
       चिन्तयित्वा तद आश्चर्यं सत्रिया परॊक्तम अशेषतः<br>
       विनिन्दन स दविजॊ ऽऽतमानम आगः कृत इवाबभौ<br>
   <font color="GREEN" size="-1">2</font>
  चिन्तयानः स धर्मस्य सूक्ष्मां गतिम अथाब्रवीत<br>
       शरद्दधानेन भाव्यं वै गच्छामि मिथिलाम अहम<br>
   <font color="GREEN" size="-1">3</font>
  कृतात्मा धर्मवित तस्यां वयाधॊ निवसते किल<br>
       तं गच्छाम्य अहम अद्यैव धर्मं परष्टुं तपॊधनम<br>
   <font color="GREEN" size="-1">4</font>
  इति संचिन्त्य मनसा शरद्दधानः सत्रिया वचः<br>
       बलाका परत्ययेनासौ धर्म्यैश च वचनैः शुभैः<br>
       संप्रतस्थे स मिथिलां कौतूहलसमन्वितः<br>
   <font color="GREEN" size="-1">5</font>
  अतिक्रामन्न अरण्यानि गरामांश च नगराणि च<br>
       ततॊ जगाम मिथिलां जनकेन सुरक्षिताम<br>
   <font color="GREEN" size="-1">6</font>
  धर्मसेतु समाकीर्णां यज्ञॊत्सव वतीं शुभाम<br>
       गॊपुराट्टालकवतीं गृहप्राकारशॊभिताम<br>
   <font color="GREEN" size="-1">7</font>
  परविश्य स पुरीं रम्यां विमानैर बहुभिर वृताम<br>
       पण्यैश च बहुभिर युक्तां सुविभक्तमहापथाम<br>
   <font color="GREEN" size="-1">8</font>
  अश्वै रथैस तथा नागैर यानैश च बहुभिर वृताम<br>
       हृष्टपुष्ट जनाकीर्णां नित्यॊत्सव समाकुलाम<br>
   <font color="GREEN" size="-1">9</font>
  सॊ ऽपश्यद बहु वृत्तान्तां बराह्मणः समतिक्रमन<br>
       धर्मव्याधम अपृच्छच च स चास्य कथितॊ दविजैः<br>
   <font color="GREEN" size="-1">10</font>
  अपश्यत तत्र गत्वा तं सूना मध्ये वयवस्थितम<br>
      मार्गमाहिष मांसानि विक्रीणन्तं तपस्विनम<br>
      आकुलत्वात तु करेतॄणाम एकान्ते संस्थितॊ दविजः<br>
  <font color="GREEN" size="-1">11</font>
  स तु जञात्वा दविजं पराप्तं सहसा संभ्रमॊत्थितः<br>
      आजगाम यतॊ विप्रः सथित एकान्त आसने<br>
  <font color="GREEN" size="-1">12</font>
   [वयाध]<br>
      अभिवादये तवा भगवन सवागतं ते दविजॊत्तम<br>
      अहं वयाधस तु भद्रं ते किं करॊमि परशाधि माम<br>
  <font color="GREEN" size="-1">13</font>
  एकपत्न्या यद उक्तॊ ऽसि गच्छ तवं मिथिलाम इति<br>
      जानाम्य एतद अहं सर्वं यदर्थं तवम इहागतः<br>
  <font color="GREEN" size="-1">14</font>
   [मार्क]<br>
      शरुत्वा तु तस्य तद वाक्यं स विप्रॊ भृशहर्षितः<br>
      दवितीयम इदम आश्चर्यम इत्य अचिन्तयत दविजः<br>
  <font color="GREEN" size="-1">15</font>
  अदेशस्थं हि ते सथानम इति वयाधॊ ऽबरवीद दविजम<br>
      गृहं गच्छाव भगवन यदि रॊचयसे ऽनघ<br>
  <font color="GREEN" size="-1">16</font>
  बाढम इत्य एव संहृष्टॊ विप्रॊ वचनम अब्रवीत<br>
      अग्रतस तु दविजं कृत्वा स जगाम गरहान परति<br>
  <font color="GREEN" size="-1">17</font>
  परविश्य च गृहं रम्यम आसनेनाभिपूजितः<br>
      पाद्यम आचमनीयं च परतिगृह्य दविजॊत्तमः<br>
  <font color="GREEN" size="-1">18</font>
  ततः सुखॊपविष्टस तं वयाधं वचनम अब्रवीत<br>
      कर्मैतद वै न सदृशं भवतः परतिभाति मे<br>
      अनुतप्ये भृशं तात तव घॊरेण कर्मणा<br>
  <font color="GREEN" size="-1">19</font>
   [वयाध]<br>
      कुलॊचितम इदं कर्म पितृपैतामहं मम<br>
      वर्तमानस्य मे धर्मे सवे मन्युं मा कृथा दविज<br>
  <font color="GREEN" size="-1">20</font>
  धात्रा तु विहितं पूर्वं कर्म सवं पालयाम्य अहम<br>
      परयत्नाच च गुरू वृद्धौ शुश्रूषे ऽहं दविजॊत्तम<br>
  <font color="GREEN" size="-1">21</font>
  सत्यं वदे नाभ्यसूये यथाशक्ति ददामि च<br>
      देवतातिथिभृत्यानाम अवशिष्टेन वर्तये<br>
  <font color="GREEN" size="-1">22</font>
  न कुत्सयाम्य अहं किं चिन न गर्हे बलवत्तरम<br>
      कृतम अन्वेति कर्तारं पुरा कर्म दविजॊत्तम<br>
  <font color="GREEN" size="-1">23</font>
  कृषिगॊरक्ष्य वाणिज्यम इह लॊकस्य जीवनम<br>
      दण्डनीतिस तरयी विद्या तेन लॊका भवन्त्य उत<br>
  <font color="GREEN" size="-1">24</font>
  कर्म शूद्रे कृषिर वैश्ये संग्रामः कषत्रिये समृतः<br>
      बरह्मचर्यं तपॊ मन्त्राः सत्यं च बराह्मणे सदा<br>
  <font color="GREEN" size="-1">25</font>
  राजा परशास्ति धर्मेण सवकर्म निरताः परजाः<br>
      विकर्माणश च ये के चित तान युनक्ति सवकर्मसु<br>
  <font color="GREEN" size="-1">26</font>
  भेतव्यं हि सदा राज्ञां परजानाम अधिपा हि ते<br>
      मारयन्ति विकर्मस्थं लुब्धा मृगम इवेषुभिः<br>
  <font color="GREEN" size="-1">27</font>
  जनकस्येह विप्रर्षे विकर्मस्थॊ न विद्यते<br>
      सवकर्म निरता वर्णाश चत्वारापि दविजॊत्तम<br>
  <font color="GREEN" size="-1">28</font>
  स एष जनकॊ राजा दुर्वृत्तम अपि चेत सुतम<br>
      दण्ड्यं दण्डे निक्षिपति तथा न गलाति धार्मिकम<br>
  <font color="GREEN" size="-1">29</font>
  सुयुक्तचारॊ नृपतिः सर्वं धर्मेण पश्यति<br>
      शरीश च राज्यं च दण्डश च कषत्रियाणां दविजॊत्तम<br>
  <font color="GREEN" size="-1">30</font>
  राजानॊ हि सवधर्मेण शरियम इच्छन्ति भूयसीम<br>
      सर्वेषाम एव वर्णानां तराता राजा भवत्य उत<br>
  <font color="GREEN" size="-1">31</font>
  परेण हि हतान बरह्मन वराहमहिषान अहम<br>
      न सवयं हन्मि विप्रर्षे विक्रीणामि सदा तव अहम<br>
  <font color="GREEN" size="-1">32</font>
  न भक्षयामि मांसानि ऋतुगामी तथा हय अहम<br>
      सदॊपवासी च तथा नक्तभॊजी तथा दविज<br>
  <font color="GREEN" size="-1">33</font>
  अशीलश चापि पुरुषॊ भूत्वा भवति शीलवान<br>
      पराणि हिंसा रतश चापि भवते धार्मिकः पुनः<br>
  <font color="GREEN" size="-1">34</font>
  वयभिचारान नरेन्द्राणां धर्मः संकीर्यते महान<br>
      अधर्मॊ वर्धते चापि संकीर्यन्ते तथा परजाः<br>
  <font color="GREEN" size="-1">35</font>
  उरुण्डा वामनाः कुब्जाः सथूलशीर्षास तथैव च<br>
      कलीबाश चान्धाश च जायन्ते बधिरा लम्बचूचुकाः<br>
      पार्थिवानाम अधर्मत्वात परजानाम अभवः सदा<br>
  <font color="GREEN" size="-1">36</font>
  स एष राजा जनकः सर्वं धर्मेण पश्यति<br>
      अनुगृह्णन परजाः सर्वाः सवधर्मनिरताः सदा<br>
  <font color="GREEN" size="-1">37</font>
  ये चैव मां परशंसन्ति ये च निन्दन्ति मानवाः<br>
      सर्वान सुपरिणीतेन कर्मणा तॊषयाम्य अहम<br>
  <font color="GREEN" size="-1">38</font>
  ये जीवन्ति सवधर्मेण संभुञ्जन्ते च पार्थिवाः<br>
      न किं चिद उपजीवन्ति दक्षा उत्थान शीलिनः<br>
  <font color="GREEN" size="-1">39</font>
  शक्त्यान्न दानं सततं तितिक्षा धर्मनित्यता<br>
      यथार्हं परतिपूजा च सर्वभूतेषु वै दया<br>
      तयागान नान्यत्र मर्त्यानां गुणास तिष्ठन्ति पूरुषे<br>
  <font color="GREEN" size="-1">40</font>
  मृषावादं परिहरेत कुर्यात परियम अयाचितः<br>
      न च कामान न संरम्भान न दवेषाद धर्मम उत्सृजेत<br>
  <font color="GREEN" size="-1">41</font>
  परिये नातिभृशं हृष्येद अप्रिये न च संज्वरेत<br>
      न मुह्येद अर्थकृच्छ्रेषु न च धर्मं परित्यजेत<br>
  <font color="GREEN" size="-1">42</font>
  कर्म चेत किं चिद अन्यत सयाद इतरन न समाचरेत<br>
      यत कल्याणम अभिध्यायेत तत्रात्मानं नियॊजयेत<br>
  <font color="GREEN" size="-1">43</font>
  न पापं परति पापः सयात साधुर एव सदा भवेत<br>
      आत्मनैव हतः पापॊ यः पापं कर्तुम इच्छति<br>
  <font color="GREEN" size="-1">44</font>
  कर्म चैतद असाधूनां वृजिनानाम असाधुवत<br>
      न धर्मॊ ऽसतीति मन्वानाः शुचीन अवहसन्ति ये<br>
      अश्रद्दधाना धर्मस्य ते नश्यन्ति न संशयः<br>
  <font color="GREEN" size="-1">45</font>
  महादृतिर इवाध्मातः पापॊ भवति नित्यदा<br>
      मूढानाम अवलिप्तानाम असारं भाषितं भवेत<br>
      दर्शयत्य अन्तरात्मानं दिवा रूपम इवांशुमान<br>
  <font color="GREEN" size="-1">46</font>
  न लॊके राजते मूर्खः केवलात्म परशंसया<br>
      अपि चेह मृजा हीनः कृतविद्यः परकाशते<br>
  <font color="GREEN" size="-1">47</font>
  अब्रुवन कस्य चिन निन्दाम आत्मपूजाम अवर्णयन<br>
      न कश चिद गुणसंपन्नः परकाशॊ भुवि दृश्यते<br>
  <font color="GREEN" size="-1">48</font>
  विकर्मणा तप्यमानः पापाद विपरिमुच्यते<br>
      नैतत कुर्यां पुनर इति दवितीयात परिमुच्यते<br>
  <font color="GREEN" size="-1">49</font>
  कर्मणा येन तेनेह पापाद दविज वरॊत्तम<br>
      एवं शरुतिर इयं बरह्मन धर्मेषु परिदृश्यते<br>
  <font color="GREEN" size="-1">50</font>
  पापान्य अबुद्ध्वेह पुरा कृतानि; पराग धर्मशीलॊ विनिहन्ति पश्चात<br>
      धर्मॊ बरह्मन नुदते पूरुषाणां; यत कुर्वते पापम इह परमादात<br>
  <font color="GREEN" size="-1">51</font>
  पापं कृत्वा हि मन्येत नाहम अस्मीति पूरुषः<br>
      चिकीर्षेद एव कल्याणं शरद्दधानॊ ऽनसूयकः<br>
  <font color="GREEN" size="-1">52</font>
  वसनस्येव छिद्राणि साधूनां विवृणॊति यः<br>
      पापं चेत पुरुषः कृत्वा कल्याणम अभिपद्यते<br>
      मुच्यते सर्वपापेभ्यॊ महाभ्रैर इव चन्द्रमाः<br>
  <font color="GREEN" size="-1">53</font>
  यथादित्यः समुद्यन वै तमॊ सर्वं वयपॊहति<br>
      एवं कल्याणम आतिष्ठन सर्वपापैः परमुच्यते<br>
  <font color="GREEN" size="-1">54</font>
  पापानां विद्ध्य अधिष्ठानं लॊभम एव दविजॊत्तम<br>
      लुब्धाः पापं वयवस्यन्ति नरा नातिबहु शरुताः<br>
      अधर्मा धर्मरूपेण तृणैः कूपा इवावृताः<br>
  <font color="GREEN" size="-1">55</font>
  तेषां दमः पवित्राणि परलापा धर्मसंश्रिताः<br>
      सर्वं हि विद्यते तेषु शिष्टाचारः सुदुर्लभः<br>
  <font color="GREEN" size="-1">56</font>
   [मार्क]<br>
      स तु विप्रॊ महाप्राज्ञॊ धर्मव्याधम अपृच्छत<br>
      शिष्टाचारं कथम अहं विद्याम इति नरॊत्तम<br>
      एतन महामते वयाध परब्रवीहि यथातथम<br>
  <font color="GREEN" size="-1">57</font>
   [वयाध]<br>
      यज्ञॊ दानं तपॊ वेदाः सत्यं च दविजसत्तम<br>
      पञ्चैतानि पवित्राणि शिष्टाचारेषु नित्यदा<br>
  <font color="GREEN" size="-1">58</font>
  कामक्रॊधौ वशे कृत्वा दम्भं लॊभम अनार्जवम<br>
      धर्म इत्य एव संतुष्टास ते शिष्टाः शिष्टसंमताः<br>
  <font color="GREEN" size="-1">59</font>
  न तेषां विद्यते ऽवृत्तं यज्ञस्वाध्यायशीलिनाम<br>
      आचार पालनं चैव दवितीयं शिष्टलक्षणम<br>
  <font color="GREEN" size="-1">60</font>
  गुरुशुश्रूषणं सत्यम अक्रॊधॊ दानम एव च<br>
      एतच चतुष्टयं बरह्मञ शिष्टाचारेषु नित्यदा<br>
  <font color="GREEN" size="-1">61</font>
  शिष्टाचारे मनॊ कृत्वा परतिष्ठाप्य च सर्वशः<br>
      याम अयं लभते तुष्टिं सा न शक्या हय अतॊ ऽनयथा<br>
  <font color="GREEN" size="-1">62</font>
  वेदस्यॊपनिषत सत्यं सत्यस्यॊपनिषद दमः<br>
      दमस्यॊपनिषत तयागः शिष्टाचारेषु नित्यदा<br>
  <font color="GREEN" size="-1">63</font>
  ये तु धर्मम असूयन्ते बुद्धिमॊहान्विता नराः<br>
      अपथा गच्छतां तेषाम अनुयातापि पीड्यते<br>
  <font color="GREEN" size="-1">64</font>
  ये तु शिष्टाः सुनियताः शरुतित्यागपरायणाः<br>
      धर्म्यं पन्थानम आरूढाः सत्यधर्मपरायणाः<br>
  <font color="GREEN" size="-1">65</font>
  नियच्छन्ति परां बुद्धिं शिष्टाचारान्विता नराः<br>
      उपाध्याय मते युक्ताः सथित्या धर्मार्थदर्शिनः<br>
  <font color="GREEN" size="-1">66</font>
  नास्तिकान भिन्नमर्यादान करूरान पापमतौ सथितान<br>
      तयज ताञ जञानम आश्रित्य धार्मिकान उपसेव्य च<br>
  <font color="GREEN" size="-1">67</font>
  काललॊभ गरहाकीर्णां पञ्चेन्द्रिय जलां नदीम<br>
      नावं धृतिमयीं कृत्वा जन्म दुर्गाणि संतर<br>
  <font color="GREEN" size="-1">68</font>
  करमेण संचितॊ धर्मॊ बुद्धियॊगमयॊ महान<br>
      शिष्टाचारे भवेत साधू रागः शुक्लेव वाससि<br>
  <font color="GREEN" size="-1">69</font>
  अहिंसा सत्यवचनं सर्वभूतहितं परम<br>
      अहिंसा परमॊ धर्मः स च सत्ये परतिष्ठितः<br>
      सत्ये कृत्वा परतिष्ठां तु परवर्तन्ते परवृत्तयः<br>
  <font color="GREEN" size="-1">70</font>
  सत्यम एव गरीयस तु शिष्टाचार निषेवितम<br>
      आचारश च सतां धर्मः सन्तश चाचार लक्षणः<br>
  <font color="GREEN" size="-1">71</font>
  यॊ यथा परकृतिर जन्तुः सवां सवां परकृतिम अश्नुते<br>
      पापात्मा करॊधकामादीन दॊषान आप्नॊत्य अनात्मवान<br>
  <font color="GREEN" size="-1">72</font>
  आरम्भॊ नयाययुक्तॊ यः स हि धर्म इति समृतः<br>
      अनाचारस तव अधर्मेति एतच छिष्टानुशासनम<br>
  <font color="GREEN" size="-1">73</font>
  अक्रुध्यन्तॊ ऽनसूयन्तॊ निरहंकार मत्सराः<br>
      ऋजवः शम संपन्नाः शिष्टाचारा भवन्ति ते<br>
  <font color="GREEN" size="-1">74</font>
  तरैविद्य वृद्धाः शुचयश वृत्तवन्तॊ मनस्विनः<br>
      गुरुशुश्रूषवॊ दान्ताः शिष्टाचारा भवन्त्य उत<br>
  <font color="GREEN" size="-1">75</font>
  तेषाम अदीनसत्त्वानां दुष्कराचार कर्मणाम<br>
      सवैः कर्मभिः सत्कृतानां घॊरत्वं संप्रणश्यति<br>
  <font color="GREEN" size="-1">76</font>
  तं सद आचारम आश्चर्यं पुराणं शाश्वतं धरुवम<br>
      धर्मं धर्मेण पश्यन्तः सवर्गं यान्ति मनीषिणः<br>
  <font color="GREEN" size="-1">77</font>
  आस्तिका मानहीनाश च दविजातिजनपूजकाः<br>
      शरुतवृत्तॊपसंपन्नास ते सन्तः सवर्गगामिनः<br>
  <font color="GREEN" size="-1">78</font>
  वेदॊक्तः परमॊ धर्मॊ धर्मशास्त्रेषु चापरः<br>
      शिष्टाचीर्णश च शिष्टानां तरिविधं धर्मलक्षणम<br>
  <font color="GREEN" size="-1">79</font>
  पारणं चापि विद्यानां तीर्थानाम अवगाहनम<br>
      कषमा सत्यार्जवं शौचं शिष्टाचार निदर्शनम<br>
  <font color="GREEN" size="-1">80</font>
  सर्वभूतदयावन्तॊ अहिंसा निरताः सदा<br>
      परुषं न परभाषन्ते सदा सन्तॊ दविज परियाः<br>
  <font color="GREEN" size="-1">81</font>
  शुभानाम अशुभानां च कर्मणां फलसंचये<br>
      विपाकम अभिजानन्ति ते शिष्टाः शिष्टसंमताः<br>
  <font color="GREEN" size="-1">82</font>
  नयायॊपेता गुणॊपेताः सर्वलॊकहितैषिणः<br>
      सन्तः सवर्गजितः शुक्लाः संनिविष्टाश च सत्पथे<br>
  <font color="GREEN" size="-1">83</font>
  दातारः संविभक्तारॊ दीनानुग्रह कारिणः<br>
      सर्वभूतदयावन्तस ते शिष्टाः शिष्टसंमताः<br>
  <font color="GREEN" size="-1">84</font>
  सर्वपूज्याः शरुतधनास तथैव च तपस्विनः<br>
      दाननित्याः सुखाँल लॊकान आप्नुवन्तीह च शरियम<br>
  <font color="GREEN" size="-1">85</font>
  पीडया च कलत्रस्य भृत्यानां च समाहिताः<br>
      अतिशक्त्या परयच्छन्ति सन्तः सद्भिः समागताः<br>
  <font color="GREEN" size="-1">86</font>
  लॊकयात्रां च पश्यन्तॊ धर्मम आत्महितानि च<br>
      एवं सन्तॊ वर्तमाना एधन्ते शाश्वतीः समाः<br>
  <font color="GREEN" size="-1">87</font>
  अहिंसा सत्यवचनम आनृशंस्यम अथार्जवम<br>
      अद्रॊहॊ नातिमानश च हरीस तितिक्षा दमः शमः<br>
  <font color="GREEN" size="-1">88</font>
  धीमन्तॊ धृतिमन्तश च भूतानाम अनुकम्पकाः<br>
      अकाम दवेषसंयुक्तास ते सन्तॊ लॊकसत्कृताः<br>
  <font color="GREEN" size="-1">89</font>
  तरीण्य एव तु पदान्य आहुः सतां वृत्तम अनुत्तमम<br>
      न दरुह्येच चैव दद्याच च सत्यं चैव सदा वदेत<br>
  <font color="GREEN" size="-1">90</font>
  सर्वत्र च दयावन्तः सन्तः करुणवेदिनः<br>
      गच्छन्तीह सुसंतुष्टा धर्म्यं पन्थानम उत्तमम<br>
      शिष्टाचारा महात्मानॊ येषां धर्मः सुनिश्चितः<br>
  <font color="GREEN" size="-1">91</font>
  अनसूया कषमा शान्तिः संतॊषः परियवादिता<br>
      कामक्रॊधपरित्यागः शिष्टाचार निषेवणम<br>
  <font color="GREEN" size="-1">92</font>
  कर्मणा शरुतसंपन्नं सतां मार्गम अनुत्तमम<br>
      शिष्टाचारं निषेवन्ते नित्यं धर्मेष्व अतन्द्रिताः<br>
  <font color="GREEN" size="-1">93</font>
  परज्ञा परासादम आरुह्य मुह्यतॊ महतॊ जनान<br>
      परेक्षन्तॊ लॊकवृत्तानि विविधानि दविजॊत्तम<br>
      अतिपुण्यानि पापानि तानि दविज वरॊत्तम<br>
  <font color="GREEN" size="-1">94</font>
  एतत ते सर्वम आख्यातं यथा परज्ञं यथा शरुतम<br>
      शिष्टाचार गुणान बरह्मन पुरस्कृत्य दविजर्षभ<br>
 </td>
 <td width="50%" valign="TOP">
   <font color="GREEN" size="-1">1</font>
   [mārk]<br>
       cintayitvā tad āścaryaṃ striyā proktam aśeṣataḥ<br>
       vinindan sa dvijo ''tmānam āgaḥ kṛta ivābabhau<br>
   <font color="GREEN" size="-1">2</font>
  cintayānaḥ sa dharmasya sūkṣmāṃ gatim athābravīt<br>
       śraddadhānena bhāvyaṃ vai gacchāmi mithilām aham<br>
   <font color="GREEN" size="-1">3</font>
  kṛtātmā dharmavit tasyāṃ vyādho nivasate kila<br>
       taṃ gacchāmy aham adyaiva dharmaṃ praṣṭuṃ tapodhanam<br>
   <font color="GREEN" size="-1">4</font>
  iti saṃcintya manasā śraddadhānaḥ striyā vacaḥ<br>
       balākā pratyayenāsau dharmyaiś ca vacanaiḥ śubhaiḥ<br>
       saṃpratasthe sa mithilāṃ kautūhalasamanvitaḥ<br>
   <font color="GREEN" size="-1">5</font>
  atikrāmann araṇyāni grāmāṃś ca nagarāṇi ca<br>
       tato jagāma mithilāṃ janakena surakṣitām<br>
   <font color="GREEN" size="-1">6</font>
  dharmasetu samākīrṇāṃ yajñotsava vatīṃ śubhām<br>
       gopurāṭṭālakavatīṃ gṛhaprākāraśobhitām<br>
   <font color="GREEN" size="-1">7</font>
  praviśya sa purīṃ ramyāṃ vimānair bahubhir vṛtām<br>
       paṇyaiś ca bahubhir yuktāṃ suvibhaktamahāpathām<br>
   <font color="GREEN" size="-1">8</font>
  aśvai rathais tathā nāgair yānaiś ca bahubhir vṛtām<br>
       hṛṣṭapuṣṭa janākīrṇāṃ nityotsava samākulām<br>
   <font color="GREEN" size="-1">9</font>
  so 'paśyad bahu vṛttāntāṃ brāhmaṇaḥ samatikraman<br>
       dharmavyādham apṛcchac ca sa cāsya kathito dvijaiḥ<br>
   <font color="GREEN" size="-1">10</font>
  apaśyat tatra gatvā taṃ sūnā madhye vyavasthitam<br>
      mārgamāhiṣa māṃsāni vikrīṇantaṃ tapasvinam<br>
      ākulatvāt tu kretṝṇām ekānte saṃsthito dvijaḥ<br>
  <font color="GREEN" size="-1">11</font>
  sa tu jñātvā dvijaṃ prāptaṃ sahasā saṃbhramotthitaḥ<br>
      ājagāma yato vipraḥ sthita ekānta āsane<br>
  <font color="GREEN" size="-1">12</font>
   [vyādha]<br>
      abhivādaye tvā bhagavan svāgataṃ te dvijottama<br>
      ahaṃ vyādhas tu bhadraṃ te kiṃ karomi praśādhi mām<br>
  <font color="GREEN" size="-1">13</font>
  ekapatnyā yad ukto 'si gaccha tvaṃ mithilām iti<br>
      jānāmy etad ahaṃ sarvaṃ yadarthaṃ tvam ihāgataḥ<br>
  <font color="GREEN" size="-1">14</font>
   [mārk]<br>
      śrutvā tu tasya tad vākyaṃ sa vipro bhṛśaharṣitaḥ<br>
      dvitīyam idam āścaryam ity acintayata dvijaḥ<br>
  <font color="GREEN" size="-1">15</font>
  adeśasthaṃ hi te sthānam iti vyādho 'bravīd dvijam<br>
      gṛhaṃ gacchāva bhagavan yadi rocayase 'nagha<br>
  <font color="GREEN" size="-1">16</font>
  bāḍham ity eva saṃhṛṣṭo vipro vacanam abravīt<br>
      agratas tu dvijaṃ kṛtvā sa jagāma grahān prati<br>
  <font color="GREEN" size="-1">17</font>
  praviśya ca gṛhaṃ ramyam āsanenābhipūjitaḥ<br>
      pādyam ācamanīyaṃ ca pratigṛhya dvijottamaḥ<br>
  <font color="GREEN" size="-1">18</font>
  tataḥ sukhopaviṣṭas taṃ vyādhaṃ vacanam abravīt<br>
      karmaitad vai na sadṛśaṃ bhavataḥ pratibhāti me<br>
      anutapye bhṛśaṃ tāta tava ghoreṇa karmaṇā<br>
  <font color="GREEN" size="-1">19</font>
   [vyādha]<br>
      kulocitam idaṃ karma pitṛpaitāmahaṃ mama<br>
      vartamānasya me dharme sve manyuṃ mā kṛthā dvija<br>
  <font color="GREEN" size="-1">20</font>
  dhātrā tu vihitaṃ pūrvaṃ karma svaṃ pālayāmy aham<br>
      prayatnāc ca gurū vṛddhau śuśrūṣe 'haṃ dvijottama<br>
  <font color="GREEN" size="-1">21</font>
  satyaṃ vade nābhyasūye yathāśakti dadāmi ca<br>
      devatātithibhṛtyānām avaśiṣṭena vartaye<br>
  <font color="GREEN" size="-1">22</font>
  na kutsayāmy ahaṃ kiṃ cin na garhe balavattaram<br>
      kṛtam anveti kartāraṃ purā karma dvijottama<br>
  <font color="GREEN" size="-1">23</font>
  kṛṣigorakṣya vāṇijyam iha lokasya jīvanam<br>
      daṇḍanītis trayī vidyā tena lokā bhavanty uta<br>
  <font color="GREEN" size="-1">24</font>
  karma śūdre kṛṣir vaiśye saṃgrāmaḥ kṣatriye smṛtaḥ<br>
      brahmacaryaṃ tapo mantrāḥ satyaṃ ca brāhmaṇe sadā<br>
  <font color="GREEN" size="-1">25</font>
  rājā praśāsti dharmeṇa svakarma niratāḥ prajāḥ<br>
      vikarmāṇaś ca ye ke cit tān yunakti svakarmasu<br>
  <font color="GREEN" size="-1">26</font>
  bhetavyaṃ hi sadā rājñāṃ prajānām adhipā hi te<br>
      mārayanti vikarmasthaṃ lubdhā mṛgam iveṣubhiḥ<br>
  <font color="GREEN" size="-1">27</font>
  janakasyeha viprarṣe vikarmastho na vidyate<br>
      svakarma niratā varṇāś catvārāpi dvijottama<br>
  <font color="GREEN" size="-1">28</font>
  sa eṣa janako rājā durvṛttam api cet sutam<br>
      daṇḍyaṃ daṇḍe nikṣipati tathā na glāti dhārmikam<br>
  <font color="GREEN" size="-1">29</font>
  suyuktacāro nṛpatiḥ sarvaṃ dharmeṇa paśyati<br>
      śrīś ca rājyaṃ ca daṇḍaś ca kṣatriyāṇāṃ dvijottama<br>
  <font color="GREEN" size="-1">30</font>
  rājāno hi svadharmeṇa śriyam icchanti bhūyasīm<br>
      sarveṣām eva varṇānāṃ trātā rājā bhavaty uta<br>
  <font color="GREEN" size="-1">31</font>
  pareṇa hi hatān brahman varāhamahiṣān aham<br>
      na svayaṃ hanmi viprarṣe vikrīṇāmi sadā tv aham<br>
  <font color="GREEN" size="-1">32</font>
  na bhakṣayāmi māṃsāni ṛtugāmī tathā hy aham<br>
      sadopavāsī ca tathā naktabhojī tathā dvija<br>
  <font color="GREEN" size="-1">33</font>
  aśīlaś cāpi puruṣo bhūtvā bhavati śīlavān<br>
      prāṇi hiṃsā rataś cāpi bhavate dhārmikaḥ punaḥ<br>
  <font color="GREEN" size="-1">34</font>
  vyabhicārān narendrāṇāṃ dharmaḥ saṃkīryate mahān<br>
      adharmo vardhate cāpi saṃkīryante tathā prajāḥ<br>
  <font color="GREEN" size="-1">35</font>
  uruṇḍā vāmanāḥ kubjāḥ sthūlaśīrṣās tathaiva ca<br>
      klībāś cāndhāś ca jāyante badhirā lambacūcukāḥ<br>
      pārthivānām adharmatvāt prajānām abhavaḥ sadā<br>
  <font color="GREEN" size="-1">36</font>
  sa eṣa rājā janakaḥ sarvaṃ dharmeṇa paśyati<br>
      anugṛhṇan prajāḥ sarvāḥ svadharmaniratāḥ sadā<br>
  <font color="GREEN" size="-1">37</font>
  ye caiva māṃ praśaṃsanti ye ca nindanti mānavāḥ<br>
      sarvān supariṇītena karmaṇā toṣayāmy aham<br>
  <font color="GREEN" size="-1">38</font>
  ye jīvanti svadharmeṇa saṃbhuñjante ca pārthivāḥ<br>
      na kiṃ cid upajīvanti dakṣā utthāna śīlinaḥ<br>
  <font color="GREEN" size="-1">39</font>
  śaktyānna dānaṃ satataṃ titikṣā dharmanityatā<br>
      yathārhaṃ pratipūjā ca sarvabhūteṣu vai dayā<br>
      tyāgān nānyatra martyānāṃ guṇās tiṣṭhanti pūruṣe<br>
  <font color="GREEN" size="-1">40</font>
  mṛṣāvādaṃ pariharet kuryāt priyam ayācitaḥ<br>
      na ca kāmān na saṃrambhān na dveṣād dharmam utsṛjet<br>
  <font color="GREEN" size="-1">41</font>
  priye nātibhṛśaṃ hṛṣyed apriye na ca saṃjvaret<br>
      na muhyed arthakṛcchreṣu na ca dharmaṃ parityajet<br>
  <font color="GREEN" size="-1">42</font>
  karma cet kiṃ cid anyat syād itaran na samācaret<br>
      yat kalyāṇam abhidhyāyet tatrātmānaṃ niyojayet<br>
  <font color="GREEN" size="-1">43</font>
  na pāpaṃ prati pāpaḥ syāt sādhur eva sadā bhavet<br>
      ātmanaiva hataḥ pāpo yaḥ pāpaṃ kartum icchati<br>
  <font color="GREEN" size="-1">44</font>
  karma caitad asādhūnāṃ vṛjinānām asādhuvat<br>
      na dharmo 'stīti manvānāḥ śucīn avahasanti ye<br>
      aśraddadhānā dharmasya te naśyanti na saṃśayaḥ<br>
  <font color="GREEN" size="-1">45</font>
  mahādṛtir ivādhmātaḥ pāpo bhavati nityadā<br>
      mūḍhānām avaliptānām asāraṃ bhāṣitaṃ bhavet<br>
      darśayaty antarātmānaṃ divā rūpam ivāṃśumān<br>
  <font color="GREEN" size="-1">46</font>
  na loke rājate mūrkhaḥ kevalātma praśaṃsayā<br>
      api ceha mṛjā hīnaḥ kṛtavidyaḥ prakāśate<br>
  <font color="GREEN" size="-1">47</font>
  abruvan kasya cin nindām ātmapūjām avarṇayan<br>
      na kaś cid guṇasaṃpannaḥ prakāśo bhuvi dṛśyate<br>
  <font color="GREEN" size="-1">48</font>
  vikarmaṇā tapyamānaḥ pāpād viparimucyate<br>
      naitat kuryāṃ punar iti dvitīyāt parimucyate<br>
  <font color="GREEN" size="-1">49</font>
  karmaṇā yena teneha pāpād dvija varottama<br>
      evaṃ śrutir iyaṃ brahman dharmeṣu paridṛśyate<br>
  <font color="GREEN" size="-1">50</font>
  pāpāny abuddhveha purā kṛtāni; prāg dharmaśīlo vinihanti paścāt<br>
      dharmo brahman nudate pūruṣāṇāṃ; yat kurvate pāpam iha pramādāt<br>
  <font color="GREEN" size="-1">51</font>
  pāpaṃ kṛtvā hi manyeta nāham asmīti pūruṣaḥ<br>
      cikīrṣed eva kalyāṇaṃ śraddadhāno 'nasūyakaḥ<br>
  <font color="GREEN" size="-1">52</font>
  vasanasyeva chidrāṇi sādhūnāṃ vivṛṇoti yaḥ<br>
      pāpaṃ cet puruṣaḥ kṛtvā kalyāṇam abhipadyate<br>
      mucyate sarvapāpebhyo mahābhrair iva candramāḥ<br>
  <font color="GREEN" size="-1">53</font>
  yathādityaḥ samudyan vai tamo sarvaṃ vyapohati<br>
      evaṃ kalyāṇam ātiṣṭhan sarvapāpaiḥ pramucyate<br>
  <font color="GREEN" size="-1">54</font>
  pāpānāṃ viddhy adhiṣṭhānaṃ lobham eva dvijottama<br>
      lubdhāḥ pāpaṃ vyavasyanti narā nātibahu śrutāḥ<br>
      adharmā dharmarūpeṇa tṛṇaiḥ kūpā ivāvṛtāḥ<br>
  <font color="GREEN" size="-1">55</font>
  teṣāṃ damaḥ pavitrāṇi pralāpā dharmasaṃśritāḥ<br>
      sarvaṃ hi vidyate teṣu śiṣṭācāraḥ sudurlabhaḥ<br>
  <font color="GREEN" size="-1">56</font>
   [mārk]<br>
      sa tu vipro mahāprājño dharmavyādham apṛcchata<br>
      śiṣṭācāraṃ katham ahaṃ vidyām iti narottama<br>
      etan mahāmate vyādha prabravīhi yathātatham<br>
  <font color="GREEN" size="-1">57</font>
   [vyādha]<br>
      yajño dānaṃ tapo vedāḥ satyaṃ ca dvijasattama<br>
      pañcaitāni pavitrāṇi śiṣṭācāreṣu nityadā<br>
  <font color="GREEN" size="-1">58</font>
  kāmakrodhau vaśe kṛtvā dambhaṃ lobham anārjavam<br>
      dharma ity eva saṃtuṣṭās te śiṣṭāḥ śiṣṭasaṃmatāḥ<br>
  <font color="GREEN" size="-1">59</font>
  na teṣāṃ vidyate 'vṛttaṃ yajñasvādhyāyaśīlinām<br>
      ācāra pālanaṃ caiva dvitīyaṃ śiṣṭalakṣaṇam<br>
  <font color="GREEN" size="-1">60</font>
  guruśuśrūṣaṇaṃ satyam akrodho dānam eva ca<br>
      etac catuṣṭayaṃ brahmañ śiṣṭācāreṣu nityadā<br>
  <font color="GREEN" size="-1">61</font>
  śiṣṭācāre mano kṛtvā pratiṣṭhāpya ca sarvaśaḥ<br>
      yām ayaṃ labhate tuṣṭiṃ sā na śakyā hy ato 'nyathā<br>
  <font color="GREEN" size="-1">62</font>
  vedasyopaniṣat satyaṃ satyasyopaniṣad damaḥ<br>
      damasyopaniṣat tyāgaḥ śiṣṭācāreṣu nityadā<br>
  <font color="GREEN" size="-1">63</font>
  ye tu dharmam asūyante buddhimohānvitā narāḥ<br>
      apathā gacchatāṃ teṣām anuyātāpi pīḍyate<br>
  <font color="GREEN" size="-1">64</font>
  ye tu śiṣṭāḥ suniyatāḥ śrutityāgaparāyaṇāḥ<br>
      dharmyaṃ panthānam ārūḍhāḥ satyadharmaparāyaṇāḥ<br>
  <font color="GREEN" size="-1">65</font>
  niyacchanti parāṃ buddhiṃ śiṣṭācārānvitā narāḥ<br>
      upādhyāya mate yuktāḥ sthityā dharmārthadarśinaḥ<br>
  <font color="GREEN" size="-1">66</font>
  nāstikān bhinnamaryādān krūrān pāpamatau sthitān<br>
      tyaja tāñ jñānam āśritya dhārmikān upasevya ca<br>
  <font color="GREEN" size="-1">67</font>
  kālalobha grahākīrṇāṃ pañcendriya jalāṃ nadīm<br>
      nāvaṃ dhṛtimayīṃ kṛtvā janma durgāṇi saṃtara<br>
  <font color="GREEN" size="-1">68</font>
  krameṇa saṃcito dharmo buddhiyogamayo mahān<br>
      śiṣṭācāre bhavet sādhū rāgaḥ śukleva vāsasi<br>
  <font color="GREEN" size="-1">69</font>
  ahiṃsā satyavacanaṃ sarvabhūtahitaṃ param<br>
      ahiṃsā paramo dharmaḥ sa ca satye pratiṣṭhitaḥ<br>
      satye kṛtvā pratiṣṭhāṃ tu pravartante pravṛttayaḥ<br>
  <font color="GREEN" size="-1">70</font>
  satyam eva garīyas tu śiṣṭācāra niṣevitam<br>
      ācāraś ca satāṃ dharmaḥ santaś cācāra lakṣaṇaḥ<br>
  <font color="GREEN" size="-1">71</font>
  yo yathā prakṛtir jantuḥ svāṃ svāṃ prakṛtim aśnute<br>
      pāpātmā krodhakāmādīn doṣān āpnoty anātmavān<br>
  <font color="GREEN" size="-1">72</font>
  ārambho nyāyayukto yaḥ sa hi dharma iti smṛtaḥ<br>
      anācāras tv adharmeti etac chiṣṭānuśāsanam<br>
  <font color="GREEN" size="-1">73</font>
  akrudhyanto 'nasūyanto nirahaṃkāra matsarāḥ<br>
      ṛjavaḥ śama saṃpannāḥ śiṣṭācārā bhavanti te<br>
  <font color="GREEN" size="-1">74</font>
  traividya vṛddhāḥ śucayaś vṛttavanto manasvinaḥ<br>
      guruśuśrūṣavo dāntāḥ śiṣṭācārā bhavanty uta<br>
  <font color="GREEN" size="-1">75</font>
  teṣām adīnasattvānāṃ duṣkarācāra karmaṇām<br>
      svaiḥ karmabhiḥ satkṛtānāṃ ghoratvaṃ saṃpraṇaśyati<br>
  <font color="GREEN" size="-1">76</font>
  taṃ sad ācāram āścaryaṃ purāṇaṃ śāśvataṃ dhruvam<br>
      dharmaṃ dharmeṇa paśyantaḥ svargaṃ yānti manīṣiṇaḥ<br>
  <font color="GREEN" size="-1">77</font>
  āstikā mānahīnāś ca dvijātijanapūjakāḥ<br>
      śrutavṛttopasaṃpannās te santaḥ svargagāminaḥ<br>
  <font color="GREEN" size="-1">78</font>
  vedoktaḥ paramo dharmo dharmaśāstreṣu cāparaḥ<br>
      śiṣṭācīrṇaś ca śiṣṭānāṃ trividhaṃ dharmalakṣaṇam<br>
  <font color="GREEN" size="-1">79</font>
  pāraṇaṃ cāpi vidyānāṃ tīrthānām avagāhanam<br>
      kṣamā satyārjavaṃ śaucaṃ śiṣṭācāra nidarśanam<br>
  <font color="GREEN" size="-1">80</font>
  sarvabhūtadayāvanto ahiṃsā niratāḥ sadā<br>
      paruṣaṃ na prabhāṣante sadā santo dvija priyāḥ<br>
  <font color="GREEN" size="-1">81</font>
  śubhānām aśubhānāṃ ca karmaṇāṃ phalasaṃcaye<br>
      vipākam abhijānanti te śiṣṭāḥ śiṣṭasaṃmatāḥ<br>
  <font color="GREEN" size="-1">82</font>
  nyāyopetā guṇopetāḥ sarvalokahitaiṣiṇaḥ<br>
      santaḥ svargajitaḥ śuklāḥ saṃniviṣṭāś ca satpathe<br>
  <font color="GREEN" size="-1">83</font>
  dātāraḥ saṃvibhaktāro dīnānugraha kāriṇaḥ<br>
      sarvabhūtadayāvantas te śiṣṭāḥ śiṣṭasaṃmatāḥ<br>
  <font color="GREEN" size="-1">84</font>
  sarvapūjyāḥ śrutadhanās tathaiva ca tapasvinaḥ<br>
      dānanityāḥ sukhāṁl lokān āpnuvantīha ca śriyam<br>
  <font color="GREEN" size="-1">85</font>
  pīḍayā ca kalatrasya bhṛtyānāṃ ca samāhitāḥ<br>
      atiśaktyā prayacchanti santaḥ sadbhiḥ samāgatāḥ<br>
  <font color="GREEN" size="-1">86</font>
  lokayātrāṃ ca paśyanto dharmam ātmahitāni ca<br>
      evaṃ santo vartamānā edhante śāśvatīḥ samāḥ<br>
  <font color="GREEN" size="-1">87</font>
  ahiṃsā satyavacanam ānṛśaṃsyam athārjavam<br>
      adroho nātimānaś ca hrīs titikṣā damaḥ śamaḥ<br>
  <font color="GREEN" size="-1">88</font>
  dhīmanto dhṛtimantaś ca bhūtānām anukampakāḥ<br>
      akāma dveṣasaṃyuktās te santo lokasatkṛtāḥ<br>
  <font color="GREEN" size="-1">89</font>
  trīṇy eva tu padāny āhuḥ satāṃ vṛttam anuttamam<br>
      na druhyec caiva dadyāc ca satyaṃ caiva sadā vadet<br>
  <font color="GREEN" size="-1">90</font>
  sarvatra ca dayāvantaḥ santaḥ karuṇavedinaḥ<br>
      gacchantīha susaṃtuṣṭā dharmyaṃ panthānam uttamam<br>
      śiṣṭācārā mahātmāno yeṣāṃ dharmaḥ suniścitaḥ<br>
  <font color="GREEN" size="-1">91</font>
  anasūyā kṣamā śāntiḥ saṃtoṣaḥ priyavāditā<br>
      kāmakrodhaparityāgaḥ śiṣṭācāra niṣevaṇam<br>
  <font color="GREEN" size="-1">92</font>
  karmaṇā śrutasaṃpannaṃ satāṃ mārgam anuttamam<br>
      śiṣṭācāraṃ niṣevante nityaṃ dharmeṣv atandritāḥ<br>
  <font color="GREEN" size="-1">93</font>
  prajñā prāsādam āruhya muhyato mahato janān<br>
      prekṣanto lokavṛttāni vividhāni dvijottama<br>
      atipuṇyāni pāpāni tāni dvija varottama<br>
  <font color="GREEN" size="-1">94</font>
  etat te sarvam ākhyātaṃ yathā prajñaṃ yathā śrutam<br>
      śiṣṭācāra guṇān brahman puraskṛtya dvijarṣabha<br>
 </td>
 
 </table>
 <p></p><hr>
 <center>
 <a href="mbs03199.htm">Next: Chapter 199</a></center>
 </body>