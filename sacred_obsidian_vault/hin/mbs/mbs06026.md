<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi06.htm">Book 6 Index</a> 
 <a href="mbs06025.htm">Previous</a> 
 <a href="mbs06027.htm">Next</a> 
 </center>
 <hr>
 
 <center>
 <a href="../m06/index.htm">Book 6 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 6<br>Chapter 26
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   शरीभगवान उवाच<br>
       इमं विवस्वते यॊगं परॊक्तवान अहम अव्ययम<br>
       विवस्वान मनवे पराह मनुर इक्ष्वाकवे ऽबरवीत<br>
   <font color="GREEN" size="-1">2</font>
  एवं परम्पराप्राप्तम इमं राजर्षयॊ विदुः<br>
       स कालेनेह महता यॊगॊ नष्टः परंतप<br>
   <font color="GREEN" size="-1">3</font>
  स एवायं मया ते ऽदय यॊगः परॊक्तः पुरातनः<br>
       भक्तॊ ऽसि मे सखा चेति रहस्यं हय एतद उत्तमम<br>
   <font color="GREEN" size="-1">4</font>
   अर्जुन उवाच<br>
       अपरं भवतॊ जन्म परं जन्म विवस्वतः<br>
       कथम एतद विजानीयां तवम आदौ परॊक्तवान इति<br>
   <font color="GREEN" size="-1">5</font>
   शरीभगवान उवाच<br>
       बहूनि मे वयतीतानि जन्मानि तव चार्जुन<br>
       तान्य अहं वेद सर्वाणि न तवं वेत्थ परंतप<br>
   <font color="GREEN" size="-1">6</font>
  अजॊ ऽपि सन्न अव्ययात्मा भूतानाम ईश्वरॊ ऽपि सन<br>
       परकृतिं सवाम अधिष्ठाय संभवाम्य आत्ममायया<br>
   <font color="GREEN" size="-1">7</font>
  यदा यदा हि धर्मस्य गलानिर भवति भारत<br>
       अभ्युत्थानम अधर्मस्य तदात्मानं सृजाम्य अहम<br>
   <font color="GREEN" size="-1">8</font>
  परित्राणाय साधूनां विनाशाय च दुष्कृताम<br>
       धर्मसंस्थापनार्थाय संभवामि युगे युगे<br>
   <font color="GREEN" size="-1">9</font>
  जन्म कर्म च मे दिव्यम एवं यॊ वेत्ति तत्त्वतः<br>
       तयक्त्वा देहं पुनर्जन्म नैति माम एति सॊ ऽरजुन<br>
   <font color="GREEN" size="-1">10</font>
  वीतरागभयक्रॊधा मन्मया माम उपाश्रिताः<br>
      बहवॊ जञानतपसा पूता मद्भावम आगताः<br>
  <font color="GREEN" size="-1">11</font>
  ये यथा मां परपद्यन्ते तांस तथैव भजाम्य अहम<br>
      मम वर्त्मानुवर्तन्ते मनुष्याः पार्थ सर्वशः<br>
  <font color="GREEN" size="-1">12</font>
  काङ्क्षन्तः कर्मणां सिद्धिं यजन्त इह देवताः<br>
      कषिप्रं हि मानुषे लॊके सिद्धिर भवति कर्मजा<br>
  <font color="GREEN" size="-1">13</font>
  चातुर्वर्ण्यं मया सृष्टं गुणकर्मविभागशः<br>
      तस्य कर्तारम अपि मां विद्ध्य अकर्तारम अव्ययम<br>
  <font color="GREEN" size="-1">14</font>
  न मां कर्माणि लिम्पन्ति न मे कर्मफले सपृहा<br>
      इति मां यॊ ऽभिजानाति कर्मभिर न स बध्यते<br>
  <font color="GREEN" size="-1">15</font>
  एवं जञात्वा कृतं कर्म पूर्वैर अपि मुमुक्षुभिः<br>
      कुरु कर्मैव तस्मात तवं पूर्वैः पूर्वतरं कृतम<br>
  <font color="GREEN" size="-1">16</font>
  किं कर्म किमकर्मेति कवयॊ ऽपय अत्र मॊहिताः<br>
      तत ते कर्म परवक्ष्यामि यज जञात्वा मॊक्ष्यसे ऽशुभात<br>
  <font color="GREEN" size="-1">17</font>
  कर्मणॊ हय अपि बॊद्धव्यं बॊद्धव्यं च विकर्मणः<br>
      अकर्मणश च बॊद्धव्यं गहना कर्मणॊ गतिः<br>
  <font color="GREEN" size="-1">18</font>
  कर्मण्य अकर्म यः पश्येद अकर्मणि च कर्म यः<br>
      स बुद्धिमान मनुष्येषु स युक्तः कृत्स्नकर्मकृत<br>
  <font color="GREEN" size="-1">19</font>
  यस्य सर्वे समारम्भाः कामसंकल्पवर्जिताः<br>
      जञानाग्निदग्धकर्माणं तम आहुः पण्डितं बुधाः<br>
  <font color="GREEN" size="-1">20</font>
  तयक्त्वा कर्मफलासङ्गं नित्यतृप्तॊ निराश्रयः<br>
      कर्मण्य अभिप्रवृत्तॊ ऽपि नैव किं चित करॊति सः<br>
  <font color="GREEN" size="-1">21</font>
  निराशीर यतचित्तात्मा तयक्तसर्वपरिग्रहः<br>
      शारीरं केवलं कर्म कुर्वन नाप्नॊति किल्बिषम<br>
  <font color="GREEN" size="-1">22</font>
  यदृच्छालाभसंतुष्टॊ दवन्द्वातीतॊ विमत्सरः<br>
      समः सिद्धाव असिद्धौ च कृत्वापि न निबध्यते<br>
  <font color="GREEN" size="-1">23</font>
  गतसङ्गस्य मुक्तस्य जञानावस्थितचेतसः<br>
      यज्ञायाचरतः कर्म समग्रं परविलीयते<br>
  <font color="GREEN" size="-1">24</font>
  बरह्मार्पणं बरह्म हविर बरह्माग्नौ बरह्मणा हुतम<br>
      बरह्मैव तेन गन्तव्यं बरह्मकर्मसमाधिना<br>
  <font color="GREEN" size="-1">25</font>
  दैवम एवापरे यज्ञं यॊगिनः पर्युपासते<br>
      बरह्माग्नाव अपरे यज्ञं यज्ञेनैवॊपजुह्वति<br>
  <font color="GREEN" size="-1">26</font>
  शरॊत्रादीनीन्द्रियाण्य अन्ये संयमाग्निषु जुह्वति<br>
      शब्दादीन विषयान अन्य इन्द्रियाग्निषु जुह्वति<br>
  <font color="GREEN" size="-1">27</font>
  सर्वाणीन्द्रियकर्माणि पराणकर्माणि चापरे<br>
      आत्मसंयमयॊगाग्नौ जुह्वति जञानदीपिते<br>
  <font color="GREEN" size="-1">28</font>
  दरव्ययज्ञास तपॊयज्ञा यॊगयज्ञास तथापरे<br>
      सवाध्यायज्ञानयज्ञाश च यतयः संशितव्रताः<br>
  <font color="GREEN" size="-1">29</font>
  अपाने जुह्वति पराणं पराणे ऽपानं तथापरे<br>
      पराणापानगती रुद्ध्वा पराणायामपरायणाः<br>
  <font color="GREEN" size="-1">30</font>
  अपरे नियताहाराः पराणान पराणेषु जुह्वति<br>
      सर्वे ऽपय एते यज्ञविदॊ यज्ञक्षपितकल्मषाः<br>
  <font color="GREEN" size="-1">31</font>
  यज्ञशिष्टामृतभुजॊ यान्ति बरह्म सनातनम<br>
      नायं लॊकॊ ऽसत्य अयज्ञस्य कुतॊ ऽनयः कुरुसत्तम<br>
  <font color="GREEN" size="-1">32</font>
  एवं बहुविधा यज्ञा वितता बरह्मणॊ मुखे<br>
      कर्मजान विद्धि तान सर्वान एवं जञात्वा विमॊक्ष्यसे<br>
  <font color="GREEN" size="-1">33</font>
  शरेयान दरव्यमयाद यज्ञाज जञानयज्ञः परंतप<br>
      सर्वं कर्माखिलं पार्थ जञाने परिसमाप्यते<br>
  <font color="GREEN" size="-1">34</font>
  तद विद्धि परणिपातेन परिप्रश्नेन सेवया<br>
      उपदेक्ष्यन्ति ते जञानं जञानिनस तत्त्वदर्शिनः<br>
  <font color="GREEN" size="-1">35</font>
  यज जञात्वा न पुनर मॊहम एवं यास्यसि पाण्डव<br>
      येन भूतान्य अशेषेण दरक्ष्यस्य आत्मन्य अथॊ मयि<br>
  <font color="GREEN" size="-1">36</font>
  अपि चेद असि पापेभ्यः सर्वेभ्यः पापकृत्तमः<br>
      सर्वं जञानप्लवेनैव वृजिनं संतरिष्यसि<br>
  <font color="GREEN" size="-1">37</font>
  यथैधांसि समिद्धॊ ऽगनिर भस्मसात कुरुते ऽरजुन<br>
      जञानाग्निः सर्वकर्माणि भस्मसात कुरुते तथा<br>
  <font color="GREEN" size="-1">38</font>
  न हि जञानेन सदृशं पवित्रम इह विद्यते<br>
      तत सवयं यॊगसंसिद्धः कालेनात्मनि विन्दति<br>
  <font color="GREEN" size="-1">39</font>
  शरद्धावाँल लभते जञानं तत्परः संयतेन्द्रियः<br>
      जञानं लब्ध्वा परां शान्तिम अचिरेणाधिगच्छति<br>
  <font color="GREEN" size="-1">40</font>
  अज्ञश चाश्रद्दधानश च संशयात्मा विनश्यति<br>
      नायं लॊकॊ ऽसति न परॊ न सुखं संशयात्मनः<br>
  <font color="GREEN" size="-1">41</font>
  यॊगसंन्यस्तकर्माणं जञानसंछिन्नसंशयम<br>
      आत्मवन्तं न कर्माणि निबध्नन्ति धनंजय<br>
  <font color="GREEN" size="-1">42</font>
  तस्माद अज्ञानसंभूतं हृत्स्थं जञानासिनात्मनः<br>
      छित्त्वैनं संशयं यॊगम आतिष्ठॊत्तिष्ठ भारत<br>
 </td>
 <td width="50%" valign="TOP">
   <font color="GREEN" size="-1">1</font>
   śrībhagavān uvāca<br>
       imaṃ vivasvate yogaṃ proktavān aham avyayam<br>
       vivasvān manave prāha manur ikṣvākave 'bravīt<br>
   <font color="GREEN" size="-1">2</font>
  evaṃ paramparāprāptam imaṃ rājarṣayo viduḥ<br>
       sa kāleneha mahatā yogo naṣṭaḥ paraṃtapa<br>
   <font color="GREEN" size="-1">3</font>
  sa evāyaṃ mayā te 'dya yogaḥ proktaḥ purātanaḥ<br>
       bhakto 'si me sakhā ceti rahasyaṃ hy etad uttamam<br>
   <font color="GREEN" size="-1">4</font>
   arjuna uvāca<br>
       aparaṃ bhavato janma paraṃ janma vivasvataḥ<br>
       katham etad vijānīyāṃ tvam ādau proktavān iti<br>
   <font color="GREEN" size="-1">5</font>
   śrībhagavān uvāca<br>
       bahūni me vyatītāni janmāni tava cārjuna<br>
       tāny ahaṃ veda sarvāṇi na tvaṃ vettha paraṃtapa<br>
   <font color="GREEN" size="-1">6</font>
  ajo 'pi sann avyayātmā bhūtānām īśvaro 'pi san<br>
       prakṛtiṃ svām adhiṣṭhāya saṃbhavāmy ātmamāyayā<br>
   <font color="GREEN" size="-1">7</font>
  yadā yadā hi dharmasya glānir bhavati bhārata<br>
       abhyutthānam adharmasya tadātmānaṃ sṛjāmy aham<br>
   <font color="GREEN" size="-1">8</font>
  paritrāṇāya sādhūnāṃ vināśāya ca duṣkṛtām<br>
       dharmasaṃsthāpanārthāya saṃbhavāmi yuge yuge<br>
   <font color="GREEN" size="-1">9</font>
  janma karma ca me divyam evaṃ yo vetti tattvataḥ<br>
       tyaktvā dehaṃ punarjanma naiti mām eti so 'rjuna<br>
   <font color="GREEN" size="-1">10</font>
  vītarāgabhayakrodhā manmayā mām upāśritāḥ<br>
      bahavo jñānatapasā pūtā madbhāvam āgatāḥ<br>
  <font color="GREEN" size="-1">11</font>
  ye yathā māṃ prapadyante tāṃs tathaiva bhajāmy aham<br>
      mama vartmānuvartante manuṣyāḥ pārtha sarvaśaḥ<br>
  <font color="GREEN" size="-1">12</font>
  kāṅkṣantaḥ karmaṇāṃ siddhiṃ yajanta iha devatāḥ<br>
      kṣipraṃ hi mānuṣe loke siddhir bhavati karmajā<br>
  <font color="GREEN" size="-1">13</font>
  cāturvarṇyaṃ mayā sṛṣṭaṃ guṇakarmavibhāgaśaḥ<br>
      tasya kartāram api māṃ viddhy akartāram avyayam<br>
  <font color="GREEN" size="-1">14</font>
  na māṃ karmāṇi limpanti na me karmaphale spṛhā<br>
      iti māṃ yo 'bhijānāti karmabhir na sa badhyate<br>
  <font color="GREEN" size="-1">15</font>
  evaṃ jñātvā kṛtaṃ karma pūrvair api mumukṣubhiḥ<br>
      kuru karmaiva tasmāt tvaṃ pūrvaiḥ pūrvataraṃ kṛtam<br>
  <font color="GREEN" size="-1">16</font>
  kiṃ karma kimakarmeti kavayo 'py atra mohitāḥ<br>
      tat te karma pravakṣyāmi yaj jñātvā mokṣyase 'śubhāt<br>
  <font color="GREEN" size="-1">17</font>
  karmaṇo hy api boddhavyaṃ boddhavyaṃ ca vikarmaṇaḥ<br>
      akarmaṇaś ca boddhavyaṃ gahanā karmaṇo gatiḥ<br>
  <font color="GREEN" size="-1">18</font>
  karmaṇy akarma yaḥ paśyed akarmaṇi ca karma yaḥ<br>
      sa buddhimān manuṣyeṣu sa yuktaḥ kṛtsnakarmakṛt<br>
  <font color="GREEN" size="-1">19</font>
  yasya sarve samārambhāḥ kāmasaṃkalpavarjitāḥ<br>
      jñānāgnidagdhakarmāṇaṃ tam āhuḥ paṇḍitaṃ budhāḥ<br>
  <font color="GREEN" size="-1">20</font>
  tyaktvā karmaphalāsaṅgaṃ nityatṛpto nirāśrayaḥ<br>
      karmaṇy abhipravṛtto 'pi naiva kiṃ cit karoti saḥ<br>
  <font color="GREEN" size="-1">21</font>
  nirāśīr yatacittātmā tyaktasarvaparigrahaḥ<br>
      śārīraṃ kevalaṃ karma kurvan nāpnoti kilbiṣam<br>
  <font color="GREEN" size="-1">22</font>
  yadṛcchālābhasaṃtuṣṭo dvandvātīto vimatsaraḥ<br>
      samaḥ siddhāv asiddhau ca kṛtvāpi na nibadhyate<br>
  <font color="GREEN" size="-1">23</font>
  gatasaṅgasya muktasya jñānāvasthitacetasaḥ<br>
      yajñāyācarataḥ karma samagraṃ pravilīyate<br>
  <font color="GREEN" size="-1">24</font>
  brahmārpaṇaṃ brahma havir brahmāgnau brahmaṇā hutam<br>
      brahmaiva tena gantavyaṃ brahmakarmasamādhinā<br>
  <font color="GREEN" size="-1">25</font>
  daivam evāpare yajñaṃ yoginaḥ paryupāsate<br>
      brahmāgnāv apare yajñaṃ yajñenaivopajuhvati<br>
  <font color="GREEN" size="-1">26</font>
  śrotrādīnīndriyāṇy anye saṃyamāgniṣu juhvati<br>
      śabdādīn viṣayān anya indriyāgniṣu juhvati<br>
  <font color="GREEN" size="-1">27</font>
  sarvāṇīndriyakarmāṇi prāṇakarmāṇi cāpare<br>
      ātmasaṃyamayogāgnau juhvati jñānadīpite<br>
  <font color="GREEN" size="-1">28</font>
  dravyayajñās tapoyajñā yogayajñās tathāpare<br>
      svādhyāyajñānayajñāś ca yatayaḥ saṃśitavratāḥ<br>
  <font color="GREEN" size="-1">29</font>
  apāne juhvati prāṇaṃ prāṇe 'pānaṃ tathāpare<br>
      prāṇāpānagatī ruddhvā prāṇāyāmaparāyaṇāḥ<br>
  <font color="GREEN" size="-1">30</font>
  apare niyatāhārāḥ prāṇān prāṇeṣu juhvati<br>
      sarve 'py ete yajñavido yajñakṣapitakalmaṣāḥ<br>
  <font color="GREEN" size="-1">31</font>
  yajñaśiṣṭāmṛtabhujo yānti brahma sanātanam<br>
      nāyaṃ loko 'sty ayajñasya kuto 'nyaḥ kurusattama<br>
  <font color="GREEN" size="-1">32</font>
  evaṃ bahuvidhā yajñā vitatā brahmaṇo mukhe<br>
      karmajān viddhi tān sarvān evaṃ jñātvā vimokṣyase<br>
  <font color="GREEN" size="-1">33</font>
  śreyān dravyamayād yajñāj jñānayajñaḥ paraṃtapa<br>
      sarvaṃ karmākhilaṃ pārtha jñāne parisamāpyate<br>
  <font color="GREEN" size="-1">34</font>
  tad viddhi praṇipātena paripraśnena sevayā<br>
      upadekṣyanti te jñānaṃ jñāninas tattvadarśinaḥ<br>
  <font color="GREEN" size="-1">35</font>
  yaj jñātvā na punar moham evaṃ yāsyasi pāṇḍava<br>
      yena bhūtāny aśeṣeṇa drakṣyasy ātmany atho mayi<br>
  <font color="GREEN" size="-1">36</font>
  api ced asi pāpebhyaḥ sarvebhyaḥ pāpakṛttamaḥ<br>
      sarvaṃ jñānaplavenaiva vṛjinaṃ saṃtariṣyasi<br>
  <font color="GREEN" size="-1">37</font>
  yathaidhāṃsi samiddho 'gnir bhasmasāt kurute 'rjuna<br>
      jñānāgniḥ sarvakarmāṇi bhasmasāt kurute tathā<br>
  <font color="GREEN" size="-1">38</font>
  na hi jñānena sadṛśaṃ pavitram iha vidyate<br>
      tat svayaṃ yogasaṃsiddhaḥ kālenātmani vindati<br>
  <font color="GREEN" size="-1">39</font>
  śraddhāvāṁl labhate jñānaṃ tatparaḥ saṃyatendriyaḥ<br>
      jñānaṃ labdhvā parāṃ śāntim acireṇādhigacchati<br>
  <font color="GREEN" size="-1">40</font>
  ajñaś cāśraddadhānaś ca saṃśayātmā vinaśyati<br>
      nāyaṃ loko 'sti na paro na sukhaṃ saṃśayātmanaḥ<br>
  <font color="GREEN" size="-1">41</font>
  yogasaṃnyastakarmāṇaṃ jñānasaṃchinnasaṃśayam<br>
      ātmavantaṃ na karmāṇi nibadhnanti dhanaṃjaya<br>
  <font color="GREEN" size="-1">42</font>
  tasmād ajñānasaṃbhūtaṃ hṛtsthaṃ jñānāsinātmanaḥ<br>
      chittvainaṃ saṃśayaṃ yogam ātiṣṭhottiṣṭha bhārata<br>
 </td>
 
 </table>
 <p></p><hr>
 <center>
 <a href="mbs06027.htm">Next: Chapter 27</a></center>
 </body>