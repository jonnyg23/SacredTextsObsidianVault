<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi05.htm">Book 5 Index</a> 
 <a href="mbs05014.htm">Previous</a> 
 <a href="mbs05016.htm">Next</a> 
 </center>
 <hr>
 
 <center>
 <a href="../m05/index.htm">Book 5 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 5<br>Chapter 15
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [ष]<br>
       एवम उक्तः स भगवाञ शच्या पुनर अथाब्रवीत<br>
       विक्रमस्य न कालॊ ऽयं नहुषॊ बलवत्तरः<br>
   <font color="GREEN" size="-1">2</font>
  विवर्धितश च ऋषिभिर हव्यैः कव्यैश च भामिनि<br>
       नीतिम अत्र विधास्यामि देवि तां कर्तुम अर्हसि<br>
   <font color="GREEN" size="-1">3</font>
  गुह्यं चैतत तवया कार्यं नाख्यातव्यं शुभे कव चित<br>
       गत्वा नहुषम एकान्ते बरवीहि तनुमध्यमे<br>
   <font color="GREEN" size="-1">4</font>
  ऋषियानेन दिव्येन माम उपैहि जगत्पते<br>
       एवं तव वशे परीता भविष्यामीति तं वद<br>
   <font color="GREEN" size="-1">5</font>
  इत्य उक्ता देवराजेन पत्नी सा कमलेक्षणा<br>
       एवम अस्त्व इत्य अथॊक्त्वा तु जगाम नहुषं परति<br>
   <font color="GREEN" size="-1">6</font>
  नहुषस तां ततॊ दृष्ट्वा विस्मितॊ वाक्यम अब्रवीत<br>
       सवागतं ते वरारॊहे किं करॊमि शुचिस्मिते<br>
   <font color="GREEN" size="-1">7</font>
  भक्तं मां भज कल्याणि किम इच्छसि मनस्विनि<br>
       तव कल्याणि यत कार्यं तत करिष्ये सुमध्यमे<br>
   <font color="GREEN" size="-1">8</font>
  न च वरीडा तवया कार्या सुश्रॊणि मयि विश्वस<br>
       सत्येन वै शपे देवि कर्तास्मि वचनं तव<br>
   <font color="GREEN" size="-1">9</font>
  यॊ मे तवया कृतः कालस तम आकाङ्क्षे जगत्पते<br>
       ततस तवम एव भर्ता मे भविष्यसि सुराधिप<br>
   <font color="GREEN" size="-1">10</font>
  कार्यं च हृदि मे यत तद देवराजावधारय<br>
      वक्ष्यामि यदि मे राजन परियम एतत करिष्यसि<br>
      वाक्यं परणयसंयुक्तं ततः सयां वशगा तव<br>
  <font color="GREEN" size="-1">11</font>
  इन्द्रस्य वाजिनॊ वाहा हस्तिनॊ ऽथ रथास तथा<br>
      इच्छाम्य अहम इहापूर्वं वाहनं ते सुराधिप<br>
      यन न विष्णॊर न रुद्रस्य नासुराणां न रक्षसाम<br>
  <font color="GREEN" size="-1">12</font>
  वहन्तु तवां महाराज ऋषयः संगता विभॊ<br>
      सर्वे शिबिकया राजन्न एतद धि मम रॊचते<br>
  <font color="GREEN" size="-1">13</font>
  नासुरेषु न देवेषु तुल्यॊ भवितुम अर्हसि<br>
      सर्वेषां तेज आदत्स्व सवेन वीर्येण दर्शनात<br>
      न ते परमुखतः सथातुं कश चिद इच्छति वीर्यवान<br>
  <font color="GREEN" size="-1">14</font>
  एवम उक्तस तु नहुषः पराहृष्यत तदा किल<br>
      उवाच वचनं चापि सुरेन्द्रस ताम अनिन्दिताम<br>
  <font color="GREEN" size="-1">15</font>
  अपूर्वं वाहनम इदं तवयॊक्तं वरवर्णिनि<br>
      दृढं मे रुचितं देवि तवद्वशॊ ऽसमि वरानने<br>
  <font color="GREEN" size="-1">16</font>
  न हय अल्पवीर्यॊ भवति यॊ वाहान कुरुते मुनीन<br>
      अहं तपस्वी बलवान भूतभव्य भवत परभुः<br>
  <font color="GREEN" size="-1">17</font>
  मयि करुद्धे जगन न सयान मयि सर्वं परतिष्ठितम<br>
      देवदानवगन्धर्वाः किंनरॊरगराक्षसाः<br>
  <font color="GREEN" size="-1">18</font>
  न मे करुद्धस्य पर्याप्ताः सर्वे लॊकाः शुचिस्मिते<br>
      चक्षुषा यं परपश्यामि तस्य तेजॊ हराम्य अहम<br>
  <font color="GREEN" size="-1">19</font>
  तस्मात ते वचनं देवि करिष्यामि न संशयः<br>
      सप्तर्षयॊ मां वक्ष्यन्ति सर्वे बरह्मर्षयस तथा<br>
      पश्य माहात्म्यम अस्माकम ऋद्धिं च वरवर्णिनि<br>
  <font color="GREEN" size="-1">20</font>
  एवम उक्त्वा तु तां देवीं विसृज्य च वराननाम<br>
      विमाने यॊजयित्वा स ऋषीन नियमम आस्थितान<br>
  <font color="GREEN" size="-1">21</font>
  अब्रह्मण्यॊ बलॊपेतॊ मत्तॊ वरमदेन च<br>
      कामवृत्तः स दुष्टात्मा वाहयाम आस तान ऋषीन<br>
  <font color="GREEN" size="-1">22</font>
  नहुषेण विसृष्टा च बृहस्पतिम उवाच सा<br>
      समयॊ ऽलपावशेषॊ मे नहुषेणेह यः कृतः<br>
      शक्रं मृगय शीघ्रं तवं भक्तायाः कुरु मे दयाम<br>
  <font color="GREEN" size="-1">23</font>
  बाढम इत्य एव भगवान बृहस्पतिर उवाच ताम<br>
      न भेतव्यं तवया देवि नहुषाद दुष्टचेतसः<br>
  <font color="GREEN" size="-1">24</font>
  न हय एष सथास्यति चिरं गत एष नराधमः<br>
      अधर्मज्ञॊ महर्षीणां वाहनाच च हतः शुभे<br>
  <font color="GREEN" size="-1">25</font>
  इष्टिं चाहं करिष्यामि विनाशायास्य दुर्मतेः<br>
      शक्रं चाधिगमिष्यामि मा भैस तवं भद्रम अस्तु ते<br>
  <font color="GREEN" size="-1">26</font>
  ततः परज्वाल्य विधिवज जुहाव परमं हविः<br>
      बृहस्पतिर महातेजा देवराजॊपलब्धये<br>
  <font color="GREEN" size="-1">27</font>
  तस्माच च भगवान देवः सवयम एव हुताशनः<br>
      सत्री वेषम अद्भुतं कृत्वा सहसान्तर अधीयत<br>
  <font color="GREEN" size="-1">28</font>
  स दिशः परदिशश चैव पर्वतांश च वनानि च<br>
      पृथिवीं चान्तरिक्षं च विचीयातिमनॊ गतिः<br>
      निमेषान्तरमात्रेण बृहस्पतिम उपागमत<br>
  <font color="GREEN" size="-1">29</font>
  बृहस्पते न पश्यामि देवराजम अहं कव चित<br>
      आपः शेषाः सदा चापः परवेष्टुं नॊत्सहाम्य अहम<br>
      न मे तत्र गतिर बरह्मन किम अन्यत करवाणि ते<br>
  <font color="GREEN" size="-1">30</font>
  तम अब्रवीद देव गुरुर अपॊ विश महाद्युते<br>
  <font color="GREEN" size="-1">31</font>
  नापः परवेष्टुं शक्ष्यामि कषयॊ मे ऽतर भविष्यति<br>
      शरणं तवां परपन्नॊ ऽसमि सवस्ति ते ऽसतु महाद्युते<br>
  <font color="GREEN" size="-1">32</font>
  अद्भ्यॊ ऽगनिर बरह्मतः कषत्रम अश्मनॊ लॊहम उत्थितम<br>
      तेषां सर्वत्रगं तेजः सवासु यॊनिषु शाम्यति<br>
 </td>
 <td width="50%" valign="TOP">
   <font color="GREEN" size="-1">1</font>
   [ṣ]<br>
       evam uktaḥ sa bhagavāñ śacyā punar athābravīt<br>
       vikramasya na kālo 'yaṃ nahuṣo balavattaraḥ<br>
   <font color="GREEN" size="-1">2</font>
  vivardhitaś ca ṛṣibhir havyaiḥ kavyaiś ca bhāmini<br>
       nītim atra vidhāsyāmi devi tāṃ kartum arhasi<br>
   <font color="GREEN" size="-1">3</font>
  guhyaṃ caitat tvayā kāryaṃ nākhyātavyaṃ śubhe kva cit<br>
       gatvā nahuṣam ekānte bravīhi tanumadhyame<br>
   <font color="GREEN" size="-1">4</font>
  ṛṣiyānena divyena mām upaihi jagatpate<br>
       evaṃ tava vaśe prītā bhaviṣyāmīti taṃ vada<br>
   <font color="GREEN" size="-1">5</font>
  ity uktā devarājena patnī sā kamalekṣaṇā<br>
       evam astv ity athoktvā tu jagāma nahuṣaṃ prati<br>
   <font color="GREEN" size="-1">6</font>
  nahuṣas tāṃ tato dṛṣṭvā vismito vākyam abravīt<br>
       svāgataṃ te varārohe kiṃ karomi śucismite<br>
   <font color="GREEN" size="-1">7</font>
  bhaktaṃ māṃ bhaja kalyāṇi kim icchasi manasvini<br>
       tava kalyāṇi yat kāryaṃ tat kariṣye sumadhyame<br>
   <font color="GREEN" size="-1">8</font>
  na ca vrīḍā tvayā kāryā suśroṇi mayi viśvasa<br>
       satyena vai śape devi kartāsmi vacanaṃ tava<br>
   <font color="GREEN" size="-1">9</font>
  yo me tvayā kṛtaḥ kālas tam ākāṅkṣe jagatpate<br>
       tatas tvam eva bhartā me bhaviṣyasi surādhipa<br>
   <font color="GREEN" size="-1">10</font>
  kāryaṃ ca hṛdi me yat tad devarājāvadhāraya<br>
      vakṣyāmi yadi me rājan priyam etat kariṣyasi<br>
      vākyaṃ praṇayasaṃyuktaṃ tataḥ syāṃ vaśagā tava<br>
  <font color="GREEN" size="-1">11</font>
  indrasya vājino vāhā hastino 'tha rathās tathā<br>
      icchāmy aham ihāpūrvaṃ vāhanaṃ te surādhipa<br>
      yan na viṣṇor na rudrasya nāsurāṇāṃ na rakṣasām<br>
  <font color="GREEN" size="-1">12</font>
  vahantu tvāṃ mahārāja ṛṣayaḥ saṃgatā vibho<br>
      sarve śibikayā rājann etad dhi mama rocate<br>
  <font color="GREEN" size="-1">13</font>
  nāsureṣu na deveṣu tulyo bhavitum arhasi<br>
      sarveṣāṃ teja ādatsva svena vīryeṇa darśanāt<br>
      na te pramukhataḥ sthātuṃ kaś cid icchati vīryavān<br>
  <font color="GREEN" size="-1">14</font>
  evam uktas tu nahuṣaḥ prāhṛṣyata tadā kila<br>
      uvāca vacanaṃ cāpi surendras tām aninditām<br>
  <font color="GREEN" size="-1">15</font>
  apūrvaṃ vāhanam idaṃ tvayoktaṃ varavarṇini<br>
      dṛḍhaṃ me rucitaṃ devi tvadvaśo 'smi varānane<br>
  <font color="GREEN" size="-1">16</font>
  na hy alpavīryo bhavati yo vāhān kurute munīn<br>
      ahaṃ tapasvī balavān bhūtabhavya bhavat prabhuḥ<br>
  <font color="GREEN" size="-1">17</font>
  mayi kruddhe jagan na syān mayi sarvaṃ pratiṣṭhitam<br>
      devadānavagandharvāḥ kiṃnaroragarākṣasāḥ<br>
  <font color="GREEN" size="-1">18</font>
  na me kruddhasya paryāptāḥ sarve lokāḥ śucismite<br>
      cakṣuṣā yaṃ prapaśyāmi tasya tejo harāmy aham<br>
  <font color="GREEN" size="-1">19</font>
  tasmāt te vacanaṃ devi kariṣyāmi na saṃśayaḥ<br>
      saptarṣayo māṃ vakṣyanti sarve brahmarṣayas tathā<br>
      paśya māhātmyam asmākam ṛddhiṃ ca varavarṇini<br>
  <font color="GREEN" size="-1">20</font>
  evam uktvā tu tāṃ devīṃ visṛjya ca varānanām<br>
      vimāne yojayitvā sa ṛṣīn niyamam āsthitān<br>
  <font color="GREEN" size="-1">21</font>
  abrahmaṇyo balopeto matto varamadena ca<br>
      kāmavṛttaḥ sa duṣṭātmā vāhayām āsa tān ṛṣīn<br>
  <font color="GREEN" size="-1">22</font>
  nahuṣeṇa visṛṣṭā ca bṛhaspatim uvāca sā<br>
      samayo 'lpāvaśeṣo me nahuṣeṇeha yaḥ kṛtaḥ<br>
      śakraṃ mṛgaya śīghraṃ tvaṃ bhaktāyāḥ kuru me dayām<br>
  <font color="GREEN" size="-1">23</font>
  bāḍham ity eva bhagavān bṛhaspatir uvāca tām<br>
      na bhetavyaṃ tvayā devi nahuṣād duṣṭacetasaḥ<br>
  <font color="GREEN" size="-1">24</font>
  na hy eṣa sthāsyati ciraṃ gata eṣa narādhamaḥ<br>
      adharmajño maharṣīṇāṃ vāhanāc ca hataḥ śubhe<br>
  <font color="GREEN" size="-1">25</font>
  iṣṭiṃ cāhaṃ kariṣyāmi vināśāyāsya durmateḥ<br>
      śakraṃ cādhigamiṣyāmi mā bhais tvaṃ bhadram astu te<br>
  <font color="GREEN" size="-1">26</font>
  tataḥ prajvālya vidhivaj juhāva paramaṃ haviḥ<br>
      bṛhaspatir mahātejā devarājopalabdhaye<br>
  <font color="GREEN" size="-1">27</font>
  tasmāc ca bhagavān devaḥ svayam eva hutāśanaḥ<br>
      strī veṣam adbhutaṃ kṛtvā sahasāntar adhīyata<br>
  <font color="GREEN" size="-1">28</font>
  sa diśaḥ pradiśaś caiva parvatāṃś ca vanāni ca<br>
      pṛthivīṃ cāntarikṣaṃ ca vicīyātimano gatiḥ<br>
      nimeṣāntaramātreṇa bṛhaspatim upāgamat<br>
  <font color="GREEN" size="-1">29</font>
  bṛhaspate na paśyāmi devarājam ahaṃ kva cit<br>
      āpaḥ śeṣāḥ sadā cāpaḥ praveṣṭuṃ notsahāmy aham<br>
      na me tatra gatir brahman kim anyat karavāṇi te<br>
  <font color="GREEN" size="-1">30</font>
  tam abravīd deva gurur apo viśa mahādyute<br>
  <font color="GREEN" size="-1">31</font>
  nāpaḥ praveṣṭuṃ śakṣyāmi kṣayo me 'tra bhaviṣyati<br>
      śaraṇaṃ tvāṃ prapanno 'smi svasti te 'stu mahādyute<br>
  <font color="GREEN" size="-1">32</font>
  adbhyo 'gnir brahmataḥ kṣatram aśmano loham utthitam<br>
      teṣāṃ sarvatragaṃ tejaḥ svāsu yoniṣu śāmyati<br>
 </td>
 
 </table>
 <p></p><hr>
 <center>
 <a href="mbs05016.htm">Next: Chapter 16</a></center>
 </body>