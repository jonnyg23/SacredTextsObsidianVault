<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi06.htm">Book 6 Index</a> 
 <a href="mbs06102.htm">Previous</a> 
 <a href="mbs06104.htm">Next</a> 
 </center>
 <hr>
 
 <center>
 <a href="../m06/index.htm">Book 6 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 6<br>Chapter 103
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   संजय उवाच<br>
       युध्यताम एव तेषां तु भास्करे ऽसतम उपागते<br>
       संध्या समभवद घॊरा नापश्याम ततॊ रणम<br>
   <font color="GREEN" size="-1">2</font>
  ततॊ युधिष्ठिरॊ राजा संध्यां संदृश्य भारत<br>
       वध्यमानं बलं चापि भीष्मेणामित्रघातिना<br>
   <font color="GREEN" size="-1">3</font>
  मुक्तशस्त्रं परावृत्तं पलायनपरायणम<br>
       भीष्मं च युधि संरब्धम अनुयान्तं महारथान<br>
   <font color="GREEN" size="-1">4</font>
  सॊमकांश च जितान दृष्ट्वा निरुत्साहान महारथान<br>
       चिन्तयित्वा चिरं धयात्वा अवहारम अरॊचयत<br>
   <font color="GREEN" size="-1">5</font>
  ततॊ ऽवहारं सैन्यानां चक्रे राजा युधिष्ठिरः<br>
       तथैव तव सैन्यानाम अवहारॊ हय अभूत तदा<br>
   <font color="GREEN" size="-1">6</font>
  ततॊ ऽवहारं सैन्यानां कृत्वा तत्र महारथाः<br>
       नयविशन्त कुरुश्रेष्ठ संग्रामे कषतविक्षताः<br>
   <font color="GREEN" size="-1">7</font>
  भीष्मस्य समरे कर्म चिन्तयानास तु पाण्डवाः<br>
       नालभन्त तदा शान्तिं भृशं भीष्मेण पीडिताः<br>
   <font color="GREEN" size="-1">8</font>
  भीष्मॊ ऽपि समरे जित्वा पाण्डवान सह सृञ्जयैः<br>
       पूज्यमानस तव सुतैर वन्द्यमानश च भारत<br>
   <font color="GREEN" size="-1">9</font>
  नयविशत कुरुभिः सार्धं हृष्टरूपैः समन्ततः<br>
       ततॊ रात्रिः समभवत सर्वभूतप्रमॊहिनी<br>
   <font color="GREEN" size="-1">10</font>
  तस्मिन रात्रिमुखे घॊरे पाण्डवा वृष्णिभिः सह<br>
      सृञ्जयाश च दुराधर्षा मन्त्राय समुपाविशन<br>
  <font color="GREEN" size="-1">11</font>
  आत्मनिःश्रेयसं सर्वे पराप्तकालं महाबलाः<br>
      मन्त्रयाम आसुर अव्यग्रा मन्त्रनिश्चयकॊविदाः<br>
  <font color="GREEN" size="-1">12</font>
  ततॊ युधिष्ठिरॊ राजा मन्त्रयित्वा चिरं नृप<br>
      वासुदेवं समुद्वीक्ष्य वाक्यम एतद उवाच ह<br>
  <font color="GREEN" size="-1">13</font>
  पश्य कृष्ण महात्मानं भीष्मं भीमपराक्रमम<br>
      गजं नलवनानीव विमृद्नन्तं बलं मम<br>
  <font color="GREEN" size="-1">14</font>
  न चैवैनं महात्मानम उत्सहामॊ निरीक्षितुम<br>
      लेलिह्यमानं सैन्येषु परवृद्धम इव पावकम<br>
  <font color="GREEN" size="-1">15</font>
  यथा घॊरॊ महानागस तक्षकॊ वै विषॊल्बणः<br>
      तथा भीष्मॊ रणे कृष्ण तीष्क्णशस्त्रः परतापवान<br>
  <font color="GREEN" size="-1">16</font>
  गृहीतचापः समरे विमुञ्चंश च शिताञ शरान<br>
      शक्यॊ जेतुं यमः करुद्धॊ वज्रपाणिश च देवराट<br>
  <font color="GREEN" size="-1">17</font>
  वरुणः पाशभृद वापि सगदॊ वा धनेश्वरः<br>
      न तु भीष्मः सुसंक्रुद्धः शक्यॊ जेतुं महाहवे<br>
  <font color="GREEN" size="-1">18</font>
  सॊ ऽहम एवं गते कृष्ण निमग्नः शॊकसागरे<br>
      आत्मनॊ बुद्धिदौर्बल्याद भीष्मम आसाद्य संयुगे<br>
  <font color="GREEN" size="-1">19</font>
  वनं यास्यामि दुर्धर्ष शरेयॊ मे तत्र वै गतम<br>
      न युद्धं रॊचये कृष्ण हन्ति भीष्मॊ हि नः सदा<br>
  <font color="GREEN" size="-1">20</font>
  यथा परज्वलितं वह्निं पतंगः समभिद्रवन<br>
      एकतॊ मृत्युम अभ्येति तथाहं भीष्मम ईयिवान<br>
  <font color="GREEN" size="-1">21</font>
  कषयं नीतॊ ऽसमि वार्ष्णेय राज्यहेतॊः पराक्रमी<br>
      भरातरश चैव मे शूराः सायकैर भृशपीडिताः<br>
  <font color="GREEN" size="-1">22</font>
  मत्कृते भरातृसौहार्दाद राज्यात परभ्रंशनं गताः<br>
      परिक्लिष्टा यथा कृष्णा मत्कृते मधुसूदन<br>
  <font color="GREEN" size="-1">23</font>
  जीवितं बहु मन्ये ऽहं जीवितं हय अद्य दुर्लभम<br>
      जीवितस्याद्य शेषेण चरिष्ये धर्मम उत्तमम<br>
  <font color="GREEN" size="-1">24</font>
  यदि ते ऽहम अनुग्राह्यॊ भरातृभिः सह केशव<br>
      सवधर्मस्याविरॊधेन तद उदाहर केशव<br>
  <font color="GREEN" size="-1">25</font>
  एतच छरुत्वा वचस तस्य कारुण्याद बहुविस्तरम<br>
      परत्युवाच ततः कृष्णः सान्त्वयानॊ युधिष्ठिरम<br>
  <font color="GREEN" size="-1">26</font>
  धर्मपुत्र विषादं तवं मा कृथाः सत्यसंगर<br>
      यस्य ते भरातरः शूरा दुर्जयाः शत्रुसूदनाः<br>
  <font color="GREEN" size="-1">27</font>
  अर्जुनॊ भीमसेनश च वाय्वग्निसमतेजसौ<br>
      माद्रीपुत्रौ च विक्रान्तौ तरिदशानाम इवेश्वरौ<br>
  <font color="GREEN" size="-1">28</font>
  मां वा नियुङ्क्ष्व सौहार्दाद यॊत्स्ये भीष्मेण पाण्डव<br>
      तवत्प्रयुक्तॊ हय अहं राजन किं न कुर्यां महाहवे<br>
  <font color="GREEN" size="-1">29</font>
  हनिष्यामि रणे भीष्मम आहूय पुरुषर्षभम<br>
      पश्यतां धार्तराष्ट्राणां यदि नेच्छति फल्गुनः<br>
  <font color="GREEN" size="-1">30</font>
  यदि भीष्मे हते राजञ जयं पश्यसि पाण्डव<br>
      हन्तास्म्य एकरथेनाद्य कुरुवृद्धं पितामहम<br>
  <font color="GREEN" size="-1">31</font>
  पश्य मे विक्रमं राजन महेन्द्रस्येव संयुगे<br>
      विमुञ्चन्तं महास्त्राणि पातयिष्यामि तं रथात<br>
  <font color="GREEN" size="-1">32</font>
  यः शत्रुः पाण्डुपुत्राणां मच्छत्रुः स न संशयः<br>
      मदर्था भवदर्था ये ये मदीयास तवैव ते<br>
  <font color="GREEN" size="-1">33</font>
  तव भराता मम सखा संबन्धी शिष्य एव च<br>
      मांसान्य उत्कृत्य वै दद्याम अर्जुनार्थे महीपते<br>
  <font color="GREEN" size="-1">34</font>
  एष चापि नरव्याघ्रॊ मत्कृते जीवितं तयजेत<br>
      एष नः समयस तात तारयेम परस्परम<br>
      स मां नियुङ्क्ष्व राजेन्द्र यावद दवीपॊ भवाम्य अहम<br>
  <font color="GREEN" size="-1">35</font>
  परतिज्ञातम उपप्लव्ये यत तत पार्थेन पूर्वतः<br>
      घातयिष्यामि गाङ्गेयम इत्य उलूकस्य संनिधौ<br>
  <font color="GREEN" size="-1">36</font>
  परिरक्ष्यं च मम तद वचः पार्थस्य धीमतः<br>
      अनुज्ञातं तु पार्थेन मया कार्यं न संशयः<br>
  <font color="GREEN" size="-1">37</font>
  अथ वा फल्गुनस्यैष भारः परिमितॊ रणे<br>
      निहनिष्यति संग्रामे भीष्मं परपुरंजयम<br>
  <font color="GREEN" size="-1">38</font>
  अशक्यम अपि कुर्याद धि रणे पार्थः समुद्यतः<br>
      तरिदशान वा समुद्युक्तान सहितान दैत्यदानवैः<br>
      निहन्याद अर्जुनः संख्ये किम उ भीष्मं नराधिप<br>
  <font color="GREEN" size="-1">39</font>
  विपरीतॊ महावीर्यॊ गतसत्त्वॊ ऽलपजीवितः<br>
      भीष्मः शांतनवॊ नूनं कर्तव्यं नावबुध्यते<br>
  <font color="GREEN" size="-1">40</font>
   युधिष्ठिर उवाच<br>
      एवम एतन महाबाहॊ यथा वदसि माधव<br>
      सर्वे हय एते न पर्याप्तास तव वेगनिवारणे<br>
  <font color="GREEN" size="-1">41</font>
  नियतं समवाप्स्यामि सर्वम एव यथेप्सितम<br>
      यस्य मे पुरुषव्याघ्र भवान नाथॊ महाबलः<br>
  <font color="GREEN" size="-1">42</font>
  सेन्द्रान अपि रणे देवाञ जयेयं जयतां वर<br>
      तवया नाथेन गॊविन्द किम उ भीष्मं महाहवे<br>
  <font color="GREEN" size="-1">43</font>
  न तु तवाम अनृतं कर्तुम उत्सहे सवार्थगौरवात<br>
      अयुध्यमानः साहाय्यं यथॊक्तं कुरु माधव<br>
  <font color="GREEN" size="-1">44</font>
  समयस तु कृतः कश चिद भीष्मेण मम माधव<br>
      मन्त्रयिष्ये तवार्थाय न तु यॊत्स्ये कथं चन<br>
      दुर्यॊधनार्थे यॊत्स्यामि सत्यम एतद इति परभॊ<br>
  <font color="GREEN" size="-1">45</font>
  स हि राज्यस्य मे दाता मन्त्रस्यैव च माधव<br>
      तस्माद देवव्रतं भूयॊ वधॊपायार्थम आत्मनः<br>
      भवता सहिताः सर्वे पृच्छामॊ मधुसूदन<br>
  <font color="GREEN" size="-1">46</font>
  तद वयं सहिता गत्वा भीष्मम आशु नरॊत्तमम<br>
      रुचिते तव वार्ष्णेय मन्त्रं पृच्छाम कौरवम<br>
  <font color="GREEN" size="-1">47</font>
  स वक्ष्यति हितं वाक्यं तथ्यं चैव जनार्दन<br>
      यथा स वक्ष्यते कृष्ण तथा कर्तास्मि संयुगे<br>
  <font color="GREEN" size="-1">48</font>
  स नॊ जयस्य दाता च मन्त्रस्य च धृतव्रतः<br>
      बालाः पित्रा विहीनाश च तेन संवर्धिता वयम<br>
  <font color="GREEN" size="-1">49</font>
  तं चेत पितामहं वृद्धं हन्तुम इच्छामि माधव<br>
      पितुः पितरम इष्टं वै धिग अस्तु कषत्रजीविकाम<br>
  <font color="GREEN" size="-1">50</font>
   संजय उवाच<br>
      ततॊ ऽबरवीन महाराज वार्ष्णेयः कुरुनन्दनम<br>
      रॊचते मे महाबाहॊ सततं तव भाषितम<br>
  <font color="GREEN" size="-1">51</font>
  देवव्रतः कृती भीष्मः परेक्षितेनापि निर्दहेत<br>
      गम्यतां स वधॊपायं परष्टुं सागरगासुतः<br>
      वक्तुम अर्हति सत्यं स तवया पृष्टॊ विशेषतः<br>
  <font color="GREEN" size="-1">52</font>
  ते वयं तत्र गच्छामः परष्टुं कुरुपितामहम<br>
      परणम्य शिरसा चैनं मन्त्रं पृच्छाम माधव<br>
      स नॊ दास्यति यं मन्त्रं तेन यॊत्स्यामहे परान<br>
  <font color="GREEN" size="-1">53</font>
  एवं संमन्त्र्य वै वीराः पाण्डवाः पाण्डुपूर्वज<br>
      जग्मुस ते सहिताः सर्वे वासुदेवश च वीर्यवान<br>
      विमुक्तशस्त्रकवचा भीष्मस्य सदनं परति<br>
  <font color="GREEN" size="-1">54</font>
  परविश्य च तदा भीष्मं शिरॊभिः परतिपेदिरे<br>
      पूजयन्तॊ महाराज पाण्डवा भरतर्षभ<br>
      परणम्य शिरसा चैनं भीष्मं शरणम अन्वयुः<br>
  <font color="GREEN" size="-1">55</font>
  तान उवाच महाबाहुर भीष्मः कुरुपितामहः<br>
      सवागतं तव वार्ष्णेय सवागतं ते धनंजय<br>
      सवागतं धर्मपुत्राय भीमाय यमयॊस तथा<br>
  <font color="GREEN" size="-1">56</font>
  किं कार्यं वः करॊम्य अद्य युष्मत्प्रीतिविवर्धनम<br>
      सर्वात्मना च कर्तास्मि यद्य अपि सयात सुदुष्करम<br>
  <font color="GREEN" size="-1">57</font>
  तथा बरुवाणं गाङ्गेयं परीतियुक्तं पुनः पुनः<br>
      उवाच वाक्यं दीनात्मा धर्मपुत्रॊ युधिष्ठिरः<br>
  <font color="GREEN" size="-1">58</font>
  कथं जयेम धर्मज्ञ कथं राज्यं लभेमहि<br>
      परजानां संक्षयॊ न सयात कथं तन मे वदाभिभॊ<br>
  <font color="GREEN" size="-1">59</font>
  भवान हि नॊ वधॊपायं बरवीतु सवयम आत्मनः<br>
      भवन्तं समरे राजन विषहेम कथं वयम<br>
  <font color="GREEN" size="-1">60</font>
  न हि ते सूक्ष्मम अप्य अस्ति रन्ध्रं कुरुपितामह<br>
      मण्डलेनैव धनुषा सदा दृश्यॊ ऽसि संयुगे<br>
  <font color="GREEN" size="-1">61</font>
  नाददानम संदधानं विकर्षन्तं धनुर न च<br>
      पश्यामस तवा महाबाहॊ रथे सूर्यम इव सथितम<br>
  <font color="GREEN" size="-1">62</font>
  नराश्वरथनागानां हन्तारं परवीरहन<br>
      क इवॊत्सहते हन्तुं तवां पुमान भरतर्षभ<br>
  <font color="GREEN" size="-1">63</font>
  वर्षता शरवर्षाणि महान्ति पुरुषॊत्तम<br>
      कषयं नीता हि पृतना भवता महती मम<br>
  <font color="GREEN" size="-1">64</font>
  यथा युधि जयेयं तवां यथा राज्यं भवेन मम<br>
      भवेत सैन्यस्य वा शान्तिस तन मे बरूहि पितामह<br>
  <font color="GREEN" size="-1">65</font>
  ततॊ ऽबरवीच छांतनवः पाण्डवान पाण्डुपूर्वज<br>
      न कथं चन कौन्तेय मयि जीवति संयुगे<br>
      युष्मासु दृश्यते वृद्धिः सत्यम एतद बरवीमि वः<br>
  <font color="GREEN" size="-1">66</font>
  निर्जिते मयि युद्धे तु धरुवं जेष्यथ कौरवान<br>
      कषिप्रं मयि परहरत यदीच्छथ रणे जयम<br>
      अनुजानामि वः पार्थाः परहरध्वं यथासुखम<br>
  <font color="GREEN" size="-1">67</font>
  एवं हि सुकृतं मन्ये भवतां विदितॊ हय अहम<br>
      हते मयि हतं सर्वं तस्माद एवं विधीयताम<br>
  <font color="GREEN" size="-1">68</font>
   युधिष्ठिर उवाच<br>
      बरूहि तस्माद उपायं नॊ यथा युद्धे जयेमहि<br>
      भवन्तं समरे करुद्धं दण्डपाणिम इवान्तकम<br>
  <font color="GREEN" size="-1">69</font>
  शक्यॊ वज्रधरॊ जेतुं वरुणॊ ऽथ यमस तथा<br>
      न भवान समरे शक्यः सेन्द्रैर अपि सुरासुरैः<br>
  <font color="GREEN" size="-1">70</font>
   भीष्म उवाच<br>
      सत्यम एतन महाबाहॊ यथा वदसि पाण्डव<br>
      नाहं शक्यॊ रणे जेतुं सेन्द्रैर अपि सुरासुरैः<br>
  <font color="GREEN" size="-1">71</font>
  आत्तशस्त्रॊ रणे यत्तॊ गृहीतवरकार्मुकः<br>
      नयस्तशस्त्रं तु मां राजन हन्युर युधि महारथाः<br>
  <font color="GREEN" size="-1">72</font>
  निष्किप्तशस्त्रे पतिते विमुक्तकवचध्वजे<br>
      दरवमाणे च भीते च तवास्मीति च वादिनि<br>
  <font color="GREEN" size="-1">73</font>
  सत्रियां सत्रीनामधेये च विकले चैकपुत्रके<br>
      अप्रसूते च दुष्प्रेक्ष्ये न युद्धं रॊचते मम<br>
  <font color="GREEN" size="-1">74</font>
  इमं च शृणु मे पार्थ संकल्पं पूर्वचिन्तितम<br>
      अमङ्गल्यध्वजं दृष्ट्वा न युध्येयं कथं चन<br>
  <font color="GREEN" size="-1">75</font>
  य एष दरौपदॊ राजंस तव सैन्ये महारथः<br>
      शिखण्डी समराकाङ्क्षी शूरश च समितिंजयः<br>
  <font color="GREEN" size="-1">76</font>
  यथाभवच च सत्री पूर्वं पश्चात पुंस्त्वम उपागतः<br>
      जानन्ति च भवन्तॊ ऽपि सर्वम एतद यथातथम<br>
  <font color="GREEN" size="-1">77</font>
  अर्जुनः समरे शूरः पुरस्कृत्य शिखण्डिनम<br>
      माम एव विशिखैस तूर्णम अभिद्रवतु दंशितः<br>
  <font color="GREEN" size="-1">78</font>
  अमङ्गल्यध्वजे तस्मिन सत्रीपूर्वे च विशेषतः<br>
      न परहर्तुम अभीप्सामि गृहीतेषुं कथं चन<br>
  <font color="GREEN" size="-1">79</font>
  तद अन्तरं समासाद्य पाण्डवॊ मां धनंजयः<br>
      शरैर घातयतु कषिप्रं समन्ताद भरतर्षभ<br>
  <font color="GREEN" size="-1">80</font>
  न तं पश्यामि लॊकेषु यॊ मां हन्यात समुद्यतम<br>
      ऋते कृष्णान महाभागात पाण्डवाद वा धनंजयात<br>
  <font color="GREEN" size="-1">81</font>
  एष तस्मात पुरॊधाय कं चिद अन्यं ममाग्रतः<br>
      मां पातयतु बीभत्सुर एवं ते विजयॊ भवेत<br>
  <font color="GREEN" size="-1">82</font>
  एतत कुरुष्व कौन्तेय यथॊक्तं वचनं मम<br>
      ततॊ जेष्यसि संग्रामे धार्तराष्ट्रान समागतान<br>
  <font color="GREEN" size="-1">83</font>
   संजय उवाच<br>
      ते ऽनुज्ञातास ततः पार्था जग्मुः सवशिबिरं परति<br>
      अभिवाद्य महात्मानं भीष्मं कुरुपितामहम<br>
  <font color="GREEN" size="-1">84</font>
  तथॊक्तवति गाङ्गेये परलॊकाय दीक्षिते<br>
      अर्जुनॊ दुःखसंतप्तः सव्रीडम इदम अब्रवीत<br>
  <font color="GREEN" size="-1">85</font>
  गुरुणा कुलवृद्धेन कृतप्रज्ञेन धीमता<br>
      पितामहेन संग्रामे कथं यॊत्स्यामि माधव<br>
  <font color="GREEN" size="-1">86</font>
  करीडता हि मया बाल्ये वासुदेव महामनाः<br>
      पांसुरूषितगात्रेण महात्मा परुषीकृतः<br>
  <font color="GREEN" size="-1">87</font>
  यस्याहम अधिरुह्याङ्कं बालः किल गदाग्रज<br>
      तातेत्य अवॊचं पितरं पितुः पाण्डॊर महात्मनः<br>
  <font color="GREEN" size="-1">88</font>
  नाहं तातस तव पितुस तातॊ ऽसमि तव भारत<br>
      इति माम अब्रवीद बाल्ये यः स वध्यः कथं मया<br>
  <font color="GREEN" size="-1">89</font>
  कामं वध्यतु मे सैन्यं नाहं यॊत्स्ये महात्मना<br>
      जयॊ वास्तु वधॊ वा मे कथं वा कृष्ण मन्यसे<br>
  <font color="GREEN" size="-1">90</font>
   शरीकृष्ण उवाच<br>
      परतिज्ञाय वधं जिष्णॊ पुरा भीष्मस्य संयुगे<br>
      कषत्रधर्मे सथितः पार्थ कथं नैनं हनिष्यसि<br>
  <font color="GREEN" size="-1">91</font>
  पातयैनं रथात पार्थ वज्राहतम इव दरुमम<br>
      नाहत्वा युधि गाङ्गेयं विजयस ते भविष्यति<br>
  <font color="GREEN" size="-1">92</font>
  दिष्टम एतत पुरा देवैर भविष्यत्य अवशस्य ते<br>
      हन्ता भीष्मस्य पूर्वेन्द्र इति तन न तद अन्यथा<br>
  <font color="GREEN" size="-1">93</font>
  न हि भीष्मं दुराधर्षं वयात्ताननम इवान्तकम<br>
      तवदन्यः शक्नुयाद धन्तुम अपि वज्रधरः सवयम<br>
  <font color="GREEN" size="-1">94</font>
  जहि भीष्मं महाबाहॊ शृणु चेदं वचॊ मम<br>
      यथॊवाच पुरा शक्रं महाबुद्धिर बृहस्पतिः<br>
  <font color="GREEN" size="-1">95</font>
  जयायांसम अपि चेच छक्र गुणैर अपि समन्वितम<br>
      आततायिनम आमन्त्र्य हन्याद घातकम आगतम<br>
  <font color="GREEN" size="-1">96</font>
  शाश्वतॊ ऽयं सथितॊ धर्मः कषत्रियाणां धनंजय<br>
      यॊद्धव्यं रक्षितव्यं च यष्टव्यं चानसूयुभिः<br>
  <font color="GREEN" size="-1">97</font>
   अर्जुन उवाच<br>
      शिखण्डी निधनं कृष्ण भीष्मस्य भविता धरुवम<br>
      दृष्ट्वैव हि सदा भीष्मः पाञ्चाल्यं विनिवर्तते<br>
  <font color="GREEN" size="-1">98</font>
  ते वयं परमुखे तस्य सथापयित्वा शिखण्डिनम<br>
      गाङ्गेयं पातयिष्याम उपायेनेति मे मतिः<br>
  <font color="GREEN" size="-1">99</font>
  अहम अन्यान महेष्वासान वारयिष्यामि सायकैः<br>
      शिखण्ड्य अपि युधां शरेष्ठॊ भीष्मम एवाभियास्यतु<br>
  <font color="GREEN" size="-1">100</font>
  शरुतं ते कुरुमुख्यस्य नाहं हन्यां शिखण्डिनम<br>
     कन्या हय एषा पुरा जाता पुरुषः समपद्यत<br>
 <font color="GREEN" size="-1">101</font>
   संजय उवाच<br>
     इत्य एवं निश्चयं कृत्वा पाण्डवाः सहमाधवाः<br>
     शयनानि यथास्वानि भेजिरे पुरुषर्षभाः<br>
 </td>
 <td width="50%" valign="TOP">
   <font color="GREEN" size="-1">1</font>
   saṃjaya uvāca<br>
       yudhyatām eva teṣāṃ tu bhāskare 'stam upāgate<br>
       saṃdhyā samabhavad ghorā nāpaśyāma tato raṇam<br>
   <font color="GREEN" size="-1">2</font>
  tato yudhiṣṭhiro rājā saṃdhyāṃ saṃdṛśya bhārata<br>
       vadhyamānaṃ balaṃ cāpi bhīṣmeṇāmitraghātinā<br>
   <font color="GREEN" size="-1">3</font>
  muktaśastraṃ parāvṛttaṃ palāyanaparāyaṇam<br>
       bhīṣmaṃ ca yudhi saṃrabdham anuyāntaṃ mahārathān<br>
   <font color="GREEN" size="-1">4</font>
  somakāṃś ca jitān dṛṣṭvā nirutsāhān mahārathān<br>
       cintayitvā ciraṃ dhyātvā avahāram arocayat<br>
   <font color="GREEN" size="-1">5</font>
  tato 'vahāraṃ sainyānāṃ cakre rājā yudhiṣṭhiraḥ<br>
       tathaiva tava sainyānām avahāro hy abhūt tadā<br>
   <font color="GREEN" size="-1">6</font>
  tato 'vahāraṃ sainyānāṃ kṛtvā tatra mahārathāḥ<br>
       nyaviśanta kuruśreṣṭha saṃgrāme kṣatavikṣatāḥ<br>
   <font color="GREEN" size="-1">7</font>
  bhīṣmasya samare karma cintayānās tu pāṇḍavāḥ<br>
       nālabhanta tadā śāntiṃ bhṛśaṃ bhīṣmeṇa pīḍitāḥ<br>
   <font color="GREEN" size="-1">8</font>
  bhīṣmo 'pi samare jitvā pāṇḍavān saha sṛñjayaiḥ<br>
       pūjyamānas tava sutair vandyamānaś ca bhārata<br>
   <font color="GREEN" size="-1">9</font>
  nyaviśat kurubhiḥ sārdhaṃ hṛṣṭarūpaiḥ samantataḥ<br>
       tato rātriḥ samabhavat sarvabhūtapramohinī<br>
   <font color="GREEN" size="-1">10</font>
  tasmin rātrimukhe ghore pāṇḍavā vṛṣṇibhiḥ saha<br>
      sṛñjayāś ca durādharṣā mantrāya samupāviśan<br>
  <font color="GREEN" size="-1">11</font>
  ātmaniḥśreyasaṃ sarve prāptakālaṃ mahābalāḥ<br>
      mantrayām āsur avyagrā mantraniścayakovidāḥ<br>
  <font color="GREEN" size="-1">12</font>
  tato yudhiṣṭhiro rājā mantrayitvā ciraṃ nṛpa<br>
      vāsudevaṃ samudvīkṣya vākyam etad uvāca ha<br>
  <font color="GREEN" size="-1">13</font>
  paśya kṛṣṇa mahātmānaṃ bhīṣmaṃ bhīmaparākramam<br>
      gajaṃ nalavanānīva vimṛdnantaṃ balaṃ mama<br>
  <font color="GREEN" size="-1">14</font>
  na caivainaṃ mahātmānam utsahāmo nirīkṣitum<br>
      lelihyamānaṃ sainyeṣu pravṛddham iva pāvakam<br>
  <font color="GREEN" size="-1">15</font>
  yathā ghoro mahānāgas takṣako vai viṣolbaṇaḥ<br>
      tathā bhīṣmo raṇe kṛṣṇa tīṣkṇaśastraḥ pratāpavān<br>
  <font color="GREEN" size="-1">16</font>
  gṛhītacāpaḥ samare vimuñcaṃś ca śitāñ śarān<br>
      śakyo jetuṃ yamaḥ kruddho vajrapāṇiś ca devarāṭ<br>
  <font color="GREEN" size="-1">17</font>
  varuṇaḥ pāśabhṛd vāpi sagado vā dhaneśvaraḥ<br>
      na tu bhīṣmaḥ susaṃkruddhaḥ śakyo jetuṃ mahāhave<br>
  <font color="GREEN" size="-1">18</font>
  so 'ham evaṃ gate kṛṣṇa nimagnaḥ śokasāgare<br>
      ātmano buddhidaurbalyād bhīṣmam āsādya saṃyuge<br>
  <font color="GREEN" size="-1">19</font>
  vanaṃ yāsyāmi durdharṣa śreyo me tatra vai gatam<br>
      na yuddhaṃ rocaye kṛṣṇa hanti bhīṣmo hi naḥ sadā<br>
  <font color="GREEN" size="-1">20</font>
  yathā prajvalitaṃ vahniṃ pataṃgaḥ samabhidravan<br>
      ekato mṛtyum abhyeti tathāhaṃ bhīṣmam īyivān<br>
  <font color="GREEN" size="-1">21</font>
  kṣayaṃ nīto 'smi vārṣṇeya rājyahetoḥ parākramī<br>
      bhrātaraś caiva me śūrāḥ sāyakair bhṛśapīḍitāḥ<br>
  <font color="GREEN" size="-1">22</font>
  matkṛte bhrātṛsauhārdād rājyāt prabhraṃśanaṃ gatāḥ<br>
      parikliṣṭā yathā kṛṣṇā matkṛte madhusūdana<br>
  <font color="GREEN" size="-1">23</font>
  jīvitaṃ bahu manye 'haṃ jīvitaṃ hy adya durlabham<br>
      jīvitasyādya śeṣeṇa cariṣye dharmam uttamam<br>
  <font color="GREEN" size="-1">24</font>
  yadi te 'ham anugrāhyo bhrātṛbhiḥ saha keśava<br>
      svadharmasyāvirodhena tad udāhara keśava<br>
  <font color="GREEN" size="-1">25</font>
  etac chrutvā vacas tasya kāruṇyād bahuvistaram<br>
      pratyuvāca tataḥ kṛṣṇaḥ sāntvayāno yudhiṣṭhiram<br>
  <font color="GREEN" size="-1">26</font>
  dharmaputra viṣādaṃ tvaṃ mā kṛthāḥ satyasaṃgara<br>
      yasya te bhrātaraḥ śūrā durjayāḥ śatrusūdanāḥ<br>
  <font color="GREEN" size="-1">27</font>
  arjuno bhīmasenaś ca vāyvagnisamatejasau<br>
      mādrīputrau ca vikrāntau tridaśānām iveśvarau<br>
  <font color="GREEN" size="-1">28</font>
  māṃ vā niyuṅkṣva sauhārdād yotsye bhīṣmeṇa pāṇḍava<br>
      tvatprayukto hy ahaṃ rājan kiṃ na kuryāṃ mahāhave<br>
  <font color="GREEN" size="-1">29</font>
  haniṣyāmi raṇe bhīṣmam āhūya puruṣarṣabham<br>
      paśyatāṃ dhārtarāṣṭrāṇāṃ yadi necchati phalgunaḥ<br>
  <font color="GREEN" size="-1">30</font>
  yadi bhīṣme hate rājañ jayaṃ paśyasi pāṇḍava<br>
      hantāsmy ekarathenādya kuruvṛddhaṃ pitāmaham<br>
  <font color="GREEN" size="-1">31</font>
  paśya me vikramaṃ rājan mahendrasyeva saṃyuge<br>
      vimuñcantaṃ mahāstrāṇi pātayiṣyāmi taṃ rathāt<br>
  <font color="GREEN" size="-1">32</font>
  yaḥ śatruḥ pāṇḍuputrāṇāṃ macchatruḥ sa na saṃśayaḥ<br>
      madarthā bhavadarthā ye ye madīyās tavaiva te<br>
  <font color="GREEN" size="-1">33</font>
  tava bhrātā mama sakhā saṃbandhī śiṣya eva ca<br>
      māṃsāny utkṛtya vai dadyām arjunārthe mahīpate<br>
  <font color="GREEN" size="-1">34</font>
  eṣa cāpi naravyāghro matkṛte jīvitaṃ tyajet<br>
      eṣa naḥ samayas tāta tārayema parasparam<br>
      sa māṃ niyuṅkṣva rājendra yāvad dvīpo bhavāmy aham<br>
  <font color="GREEN" size="-1">35</font>
  pratijñātam upaplavye yat tat pārthena pūrvataḥ<br>
      ghātayiṣyāmi gāṅgeyam ity ulūkasya saṃnidhau<br>
  <font color="GREEN" size="-1">36</font>
  parirakṣyaṃ ca mama tad vacaḥ pārthasya dhīmataḥ<br>
      anujñātaṃ tu pārthena mayā kāryaṃ na saṃśayaḥ<br>
  <font color="GREEN" size="-1">37</font>
  atha vā phalgunasyaiṣa bhāraḥ parimito raṇe<br>
      nihaniṣyati saṃgrāme bhīṣmaṃ parapuraṃjayam<br>
  <font color="GREEN" size="-1">38</font>
  aśakyam api kuryād dhi raṇe pārthaḥ samudyataḥ<br>
      tridaśān vā samudyuktān sahitān daityadānavaiḥ<br>
      nihanyād arjunaḥ saṃkhye kim u bhīṣmaṃ narādhipa<br>
  <font color="GREEN" size="-1">39</font>
  viparīto mahāvīryo gatasattvo 'lpajīvitaḥ<br>
      bhīṣmaḥ śāṃtanavo nūnaṃ kartavyaṃ nāvabudhyate<br>
  <font color="GREEN" size="-1">40</font>
   yudhiṣṭhira uvāca<br>
      evam etan mahābāho yathā vadasi mādhava<br>
      sarve hy ete na paryāptās tava veganivāraṇe<br>
  <font color="GREEN" size="-1">41</font>
  niyataṃ samavāpsyāmi sarvam eva yathepsitam<br>
      yasya me puruṣavyāghra bhavān nātho mahābalaḥ<br>
  <font color="GREEN" size="-1">42</font>
  sendrān api raṇe devāñ jayeyaṃ jayatāṃ vara<br>
      tvayā nāthena govinda kim u bhīṣmaṃ mahāhave<br>
  <font color="GREEN" size="-1">43</font>
  na tu tvām anṛtaṃ kartum utsahe svārthagauravāt<br>
      ayudhyamānaḥ sāhāyyaṃ yathoktaṃ kuru mādhava<br>
  <font color="GREEN" size="-1">44</font>
  samayas tu kṛtaḥ kaś cid bhīṣmeṇa mama mādhava<br>
      mantrayiṣye tavārthāya na tu yotsye kathaṃ cana<br>
      duryodhanārthe yotsyāmi satyam etad iti prabho<br>
  <font color="GREEN" size="-1">45</font>
  sa hi rājyasya me dātā mantrasyaiva ca mādhava<br>
      tasmād devavrataṃ bhūyo vadhopāyārtham ātmanaḥ<br>
      bhavatā sahitāḥ sarve pṛcchāmo madhusūdana<br>
  <font color="GREEN" size="-1">46</font>
  tad vayaṃ sahitā gatvā bhīṣmam āśu narottamam<br>
      rucite tava vārṣṇeya mantraṃ pṛcchāma kauravam<br>
  <font color="GREEN" size="-1">47</font>
  sa vakṣyati hitaṃ vākyaṃ tathyaṃ caiva janārdana<br>
      yathā sa vakṣyate kṛṣṇa tathā kartāsmi saṃyuge<br>
  <font color="GREEN" size="-1">48</font>
  sa no jayasya dātā ca mantrasya ca dhṛtavrataḥ<br>
      bālāḥ pitrā vihīnāś ca tena saṃvardhitā vayam<br>
  <font color="GREEN" size="-1">49</font>
  taṃ cet pitāmahaṃ vṛddhaṃ hantum icchāmi mādhava<br>
      pituḥ pitaram iṣṭaṃ vai dhig astu kṣatrajīvikām<br>
  <font color="GREEN" size="-1">50</font>
   saṃjaya uvāca<br>
      tato 'bravīn mahārāja vārṣṇeyaḥ kurunandanam<br>
      rocate me mahābāho satataṃ tava bhāṣitam<br>
  <font color="GREEN" size="-1">51</font>
  devavrataḥ kṛtī bhīṣmaḥ prekṣitenāpi nirdahet<br>
      gamyatāṃ sa vadhopāyaṃ praṣṭuṃ sāgaragāsutaḥ<br>
      vaktum arhati satyaṃ sa tvayā pṛṣṭo viśeṣataḥ<br>
  <font color="GREEN" size="-1">52</font>
  te vayaṃ tatra gacchāmaḥ praṣṭuṃ kurupitāmaham<br>
      praṇamya śirasā cainaṃ mantraṃ pṛcchāma mādhava<br>
      sa no dāsyati yaṃ mantraṃ tena yotsyāmahe parān<br>
  <font color="GREEN" size="-1">53</font>
  evaṃ saṃmantrya vai vīrāḥ pāṇḍavāḥ pāṇḍupūrvaja<br>
      jagmus te sahitāḥ sarve vāsudevaś ca vīryavān<br>
      vimuktaśastrakavacā bhīṣmasya sadanaṃ prati<br>
  <font color="GREEN" size="-1">54</font>
  praviśya ca tadā bhīṣmaṃ śirobhiḥ pratipedire<br>
      pūjayanto mahārāja pāṇḍavā bharatarṣabha<br>
      praṇamya śirasā cainaṃ bhīṣmaṃ śaraṇam anvayuḥ<br>
  <font color="GREEN" size="-1">55</font>
  tān uvāca mahābāhur bhīṣmaḥ kurupitāmahaḥ<br>
      svāgataṃ tava vārṣṇeya svāgataṃ te dhanaṃjaya<br>
      svāgataṃ dharmaputrāya bhīmāya yamayos tathā<br>
  <font color="GREEN" size="-1">56</font>
  kiṃ kāryaṃ vaḥ karomy adya yuṣmatprītivivardhanam<br>
      sarvātmanā ca kartāsmi yady api syāt suduṣkaram<br>
  <font color="GREEN" size="-1">57</font>
  tathā bruvāṇaṃ gāṅgeyaṃ prītiyuktaṃ punaḥ punaḥ<br>
      uvāca vākyaṃ dīnātmā dharmaputro yudhiṣṭhiraḥ<br>
  <font color="GREEN" size="-1">58</font>
  kathaṃ jayema dharmajña kathaṃ rājyaṃ labhemahi<br>
      prajānāṃ saṃkṣayo na syāt kathaṃ tan me vadābhibho<br>
  <font color="GREEN" size="-1">59</font>
  bhavān hi no vadhopāyaṃ bravītu svayam ātmanaḥ<br>
      bhavantaṃ samare rājan viṣahema kathaṃ vayam<br>
  <font color="GREEN" size="-1">60</font>
  na hi te sūkṣmam apy asti randhraṃ kurupitāmaha<br>
      maṇḍalenaiva dhanuṣā sadā dṛśyo 'si saṃyuge<br>
  <font color="GREEN" size="-1">61</font>
  nādadānam saṃdadhānaṃ vikarṣantaṃ dhanur na ca<br>
      paśyāmas tvā mahābāho rathe sūryam iva sthitam<br>
  <font color="GREEN" size="-1">62</font>
  narāśvarathanāgānāṃ hantāraṃ paravīrahan<br>
      ka ivotsahate hantuṃ tvāṃ pumān bharatarṣabha<br>
  <font color="GREEN" size="-1">63</font>
  varṣatā śaravarṣāṇi mahānti puruṣottama<br>
      kṣayaṃ nītā hi pṛtanā bhavatā mahatī mama<br>
  <font color="GREEN" size="-1">64</font>
  yathā yudhi jayeyaṃ tvāṃ yathā rājyaṃ bhaven mama<br>
      bhavet sainyasya vā śāntis tan me brūhi pitāmaha<br>
  <font color="GREEN" size="-1">65</font>
  tato 'bravīc chāṃtanavaḥ pāṇḍavān pāṇḍupūrvaja<br>
      na kathaṃ cana kaunteya mayi jīvati saṃyuge<br>
      yuṣmāsu dṛśyate vṛddhiḥ satyam etad bravīmi vaḥ<br>
  <font color="GREEN" size="-1">66</font>
  nirjite mayi yuddhe tu dhruvaṃ jeṣyatha kauravān<br>
      kṣipraṃ mayi praharata yadīcchatha raṇe jayam<br>
      anujānāmi vaḥ pārthāḥ praharadhvaṃ yathāsukham<br>
  <font color="GREEN" size="-1">67</font>
  evaṃ hi sukṛtaṃ manye bhavatāṃ vidito hy aham<br>
      hate mayi hataṃ sarvaṃ tasmād evaṃ vidhīyatām<br>
  <font color="GREEN" size="-1">68</font>
   yudhiṣṭhira uvāca<br>
      brūhi tasmād upāyaṃ no yathā yuddhe jayemahi<br>
      bhavantaṃ samare kruddhaṃ daṇḍapāṇim ivāntakam<br>
  <font color="GREEN" size="-1">69</font>
  śakyo vajradharo jetuṃ varuṇo 'tha yamas tathā<br>
      na bhavān samare śakyaḥ sendrair api surāsuraiḥ<br>
  <font color="GREEN" size="-1">70</font>
   bhīṣma uvāca<br>
      satyam etan mahābāho yathā vadasi pāṇḍava<br>
      nāhaṃ śakyo raṇe jetuṃ sendrair api surāsuraiḥ<br>
  <font color="GREEN" size="-1">71</font>
  āttaśastro raṇe yatto gṛhītavarakārmukaḥ<br>
      nyastaśastraṃ tu māṃ rājan hanyur yudhi mahārathāḥ<br>
  <font color="GREEN" size="-1">72</font>
  niṣkiptaśastre patite vimuktakavacadhvaje<br>
      dravamāṇe ca bhīte ca tavāsmīti ca vādini<br>
  <font color="GREEN" size="-1">73</font>
  striyāṃ strīnāmadheye ca vikale caikaputrake<br>
      aprasūte ca duṣprekṣye na yuddhaṃ rocate mama<br>
  <font color="GREEN" size="-1">74</font>
  imaṃ ca śṛṇu me pārtha saṃkalpaṃ pūrvacintitam<br>
      amaṅgalyadhvajaṃ dṛṣṭvā na yudhyeyaṃ kathaṃ cana<br>
  <font color="GREEN" size="-1">75</font>
  ya eṣa draupado rājaṃs tava sainye mahārathaḥ<br>
      śikhaṇḍī samarākāṅkṣī śūraś ca samitiṃjayaḥ<br>
  <font color="GREEN" size="-1">76</font>
  yathābhavac ca strī pūrvaṃ paścāt puṃstvam upāgataḥ<br>
      jānanti ca bhavanto 'pi sarvam etad yathātatham<br>
  <font color="GREEN" size="-1">77</font>
  arjunaḥ samare śūraḥ puraskṛtya śikhaṇḍinam<br>
      mām eva viśikhais tūrṇam abhidravatu daṃśitaḥ<br>
  <font color="GREEN" size="-1">78</font>
  amaṅgalyadhvaje tasmin strīpūrve ca viśeṣataḥ<br>
      na prahartum abhīpsāmi gṛhīteṣuṃ kathaṃ cana<br>
  <font color="GREEN" size="-1">79</font>
  tad antaraṃ samāsādya pāṇḍavo māṃ dhanaṃjayaḥ<br>
      śarair ghātayatu kṣipraṃ samantād bharatarṣabha<br>
  <font color="GREEN" size="-1">80</font>
  na taṃ paśyāmi lokeṣu yo māṃ hanyāt samudyatam<br>
      ṛte kṛṣṇān mahābhāgāt pāṇḍavād vā dhanaṃjayāt<br>
  <font color="GREEN" size="-1">81</font>
  eṣa tasmāt purodhāya kaṃ cid anyaṃ mamāgrataḥ<br>
      māṃ pātayatu bībhatsur evaṃ te vijayo bhavet<br>
  <font color="GREEN" size="-1">82</font>
  etat kuruṣva kaunteya yathoktaṃ vacanaṃ mama<br>
      tato jeṣyasi saṃgrāme dhārtarāṣṭrān samāgatān<br>
  <font color="GREEN" size="-1">83</font>
   saṃjaya uvāca<br>
      te 'nujñātās tataḥ pārthā jagmuḥ svaśibiraṃ prati<br>
      abhivādya mahātmānaṃ bhīṣmaṃ kurupitāmaham<br>
  <font color="GREEN" size="-1">84</font>
  tathoktavati gāṅgeye paralokāya dīkṣite<br>
      arjuno duḥkhasaṃtaptaḥ savrīḍam idam abravīt<br>
  <font color="GREEN" size="-1">85</font>
  guruṇā kulavṛddhena kṛtaprajñena dhīmatā<br>
      pitāmahena saṃgrāme kathaṃ yotsyāmi mādhava<br>
  <font color="GREEN" size="-1">86</font>
  krīḍatā hi mayā bālye vāsudeva mahāmanāḥ<br>
      pāṃsurūṣitagātreṇa mahātmā paruṣīkṛtaḥ<br>
  <font color="GREEN" size="-1">87</font>
  yasyāham adhiruhyāṅkaṃ bālaḥ kila gadāgraja<br>
      tātety avocaṃ pitaraṃ pituḥ pāṇḍor mahātmanaḥ<br>
  <font color="GREEN" size="-1">88</font>
  nāhaṃ tātas tava pitus tāto 'smi tava bhārata<br>
      iti mām abravīd bālye yaḥ sa vadhyaḥ kathaṃ mayā<br>
  <font color="GREEN" size="-1">89</font>
  kāmaṃ vadhyatu me sainyaṃ nāhaṃ yotsye mahātmanā<br>
      jayo vāstu vadho vā me kathaṃ vā kṛṣṇa manyase<br>
  <font color="GREEN" size="-1">90</font>
   śrīkṛṣṇa uvāca<br>
      pratijñāya vadhaṃ jiṣṇo purā bhīṣmasya saṃyuge<br>
      kṣatradharme sthitaḥ pārtha kathaṃ nainaṃ haniṣyasi<br>
  <font color="GREEN" size="-1">91</font>
  pātayainaṃ rathāt pārtha vajrāhatam iva drumam<br>
      nāhatvā yudhi gāṅgeyaṃ vijayas te bhaviṣyati<br>
  <font color="GREEN" size="-1">92</font>
  diṣṭam etat purā devair bhaviṣyaty avaśasya te<br>
      hantā bhīṣmasya pūrvendra iti tan na tad anyathā<br>
  <font color="GREEN" size="-1">93</font>
  na hi bhīṣmaṃ durādharṣaṃ vyāttānanam ivāntakam<br>
      tvadanyaḥ śaknuyād dhantum api vajradharaḥ svayam<br>
  <font color="GREEN" size="-1">94</font>
  jahi bhīṣmaṃ mahābāho śṛṇu cedaṃ vaco mama<br>
      yathovāca purā śakraṃ mahābuddhir bṛhaspatiḥ<br>
  <font color="GREEN" size="-1">95</font>
  jyāyāṃsam api cec chakra guṇair api samanvitam<br>
      ātatāyinam āmantrya hanyād ghātakam āgatam<br>
  <font color="GREEN" size="-1">96</font>
  śāśvato 'yaṃ sthito dharmaḥ kṣatriyāṇāṃ dhanaṃjaya<br>
      yoddhavyaṃ rakṣitavyaṃ ca yaṣṭavyaṃ cānasūyubhiḥ<br>
  <font color="GREEN" size="-1">97</font>
   arjuna uvāca<br>
      śikhaṇḍī nidhanaṃ kṛṣṇa bhīṣmasya bhavitā dhruvam<br>
      dṛṣṭvaiva hi sadā bhīṣmaḥ pāñcālyaṃ vinivartate<br>
  <font color="GREEN" size="-1">98</font>
  te vayaṃ pramukhe tasya sthāpayitvā śikhaṇḍinam<br>
      gāṅgeyaṃ pātayiṣyāma upāyeneti me matiḥ<br>
  <font color="GREEN" size="-1">99</font>
  aham anyān maheṣvāsān vārayiṣyāmi sāyakaiḥ<br>
      śikhaṇḍy api yudhāṃ śreṣṭho bhīṣmam evābhiyāsyatu<br>
  <font color="GREEN" size="-1">100</font>
  śrutaṃ te kurumukhyasya nāhaṃ hanyāṃ śikhaṇḍinam<br>
     kanyā hy eṣā purā jātā puruṣaḥ samapadyata<br>
 <font color="GREEN" size="-1">101</font>
   saṃjaya uvāca<br>
     ity evaṃ niścayaṃ kṛtvā pāṇḍavāḥ sahamādhavāḥ<br>
     śayanāni yathāsvāni bhejire puruṣarṣabhāḥ<br>
 </td>
 
 </table>
 <p></p><hr>
 <center>
 <a href="mbs06104.htm">Next: Chapter 104</a></center>
 </body>