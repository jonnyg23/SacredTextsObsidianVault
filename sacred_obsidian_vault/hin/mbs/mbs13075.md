<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi13.htm">Book 13 Index</a> 
 <a href="mbs13074.htm">Previous</a> 
 <a href="mbs13076.htm">Next</a> 
 </center>
 <hr>
 
 <center>
 <a href="../m13/index.htm">Book 13 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 13<br>Chapter 75
 </h3><table width="100%">
 <td width="50%" valign="TOP">
   <font color="GREEN" size="-1">1</font>
  येन ताञ शाश्वताँल लॊकान अखिलान अश्नुवीमहि<br>
   <font color="GREEN" size="-1">2</font>
   [भ]<br>
       न गॊदानात परं किं चिद विद्यते वसुधाधिप<br>
       गौर हि नयायागता दत्ता सद्यस तारयते कुलम<br>
   <font color="GREEN" size="-1">3</font>
  सताम अर्थे सम्यग उत्पादितॊ यः; स वै कॢप्तः सम्यग इष्टः परजाभ्यः<br>
       तस्मात पूर्वं हय आदि काले परवृत्तं; गवां दाने शृणु राजन विधिं मे<br>
   <font color="GREEN" size="-1">4</font>
  पुरा गॊषूपनीतासु गॊषु संदिग्धदर्शिना<br>
       मान्धात्रा परकृतं परश्नं बृहस्पतिर अभाषत<br>
   <font color="GREEN" size="-1">5</font>
  दविजातिम अभिसत्कृत्य शवःकालम अभिवेद्य च<br>
       परदानार्थे नियुञ्जीत रॊहिणीं नियतव्रतः<br>
   <font color="GREEN" size="-1">6</font>
  आह्वानं च परयुञ्जीत समङ्गे बहुलेति च<br>
       परविश्य च गवां मध्यम इमां शरुतिम उदाहरेत<br>
   <font color="GREEN" size="-1">7</font>
  गौर मे माता गॊवृषभः पिता मे; दिवं शर्म जगती मे परतिष्ठा<br>
       परपद्यैवं शर्वरीम उष्य गॊषु; मुनिर वाणीम उत्सृजेद गॊप्रदाने<br>
   <font color="GREEN" size="-1">8</font>
  स ताम एकां निशां गॊभिः समसंख्यः समव्रतः<br>
       ऐकात्म्य गमनात सद्यः कल्मषाद विप्रमुच्यते<br>
   <font color="GREEN" size="-1">9</font>
  उत्सृष्ट वृषवत्सा हि परदेया सूर्यदर्शने<br>
       तरिविधं परतिपत्तव्यम अर्थवादाशिषः सतवाः<br>
   <font color="GREEN" size="-1">10</font>
  ऊर्जस्विन्य ऊर्ज मेधाश च यज्ञॊ; गर्भॊ ऽमृतस्य जगतश च परतिष्ठा<br>
      कषितौ राधः परभवः शश्वद एव; पराजापत्याः सर्वम इत्य अर्थवादः<br>
  <font color="GREEN" size="-1">11</font>
  गावॊ ममैनः परणुदन्तु सौर्यास; तथा सौम्याः सवर्गयानाय सन्तु<br>
      आम्नाता मे ददतीर आश्रयं तु; तथानुक्ताः सन्तु सर्वाशिषॊ मे<br>
  <font color="GREEN" size="-1">12</font>
  शेषॊत्सर्गे कर्मभिर देहमॊक्षे; सरस्वत्यः शरेयसि संप्रवृत्ताः<br>
      यूयं नित्यं पुण्यकर्मॊपवाह्या; दिशध्वं मे गतिम इष्टां परपन्नाः<br>
  <font color="GREEN" size="-1">13</font>
  या वै यूयं सॊ ऽहम अद्यैक भावॊ; युष्मान दत्त्वा चाहम आत्मप्रदाता<br>
      मनश चयुता मन एवॊपपन्नाः; संधुक्षध्वं सौम्य रूपॊग्र रूपाः<br>
  <font color="GREEN" size="-1">14</font>
  एवं तस्याग्रे पूर्वम अर्धं वदेत; गवां दाता विधिवत पूर्वदृष्टम<br>
      परतिब्रूयाच छेषम अर्धं दविजातिः; परतिगृह्णन वै गॊप्रदाने विधिज्ञः<br>
  <font color="GREEN" size="-1">15</font>
  गां ददानीति वक्तव्यम अर्घ्य वस्त्रवसु परदः<br>
      ऊधस्या भरितव्या च वैष्णवीति च चॊदयेत<br>
  <font color="GREEN" size="-1">16</font>
  नाम संकीर्तयेत तस्या यथा संख्यॊत्तरं स वै<br>
      फलं षड्विंशद अष्टौ च सहस्राणि च विंशतिः<br>
  <font color="GREEN" size="-1">17</font>
  एवम एतान गुणान वृद्धान गवादीनां यथाक्रमम<br>
      गॊप्रदाता समाप्नॊति समस्तान अष्टमे करमे<br>
  <font color="GREEN" size="-1">18</font>
  गॊदः शीली निर्भयश चार्घ दाता; न सयाद दुःखी वसु दाता च कामी<br>
      ऊधस्यॊढा भारत यश च विद्वान; वयाख्यातास ते वैष्णवाश च नद्र लॊकाः<br>
  <font color="GREEN" size="-1">19</font>
  गा वै दत्त्वा गॊव्रती सयात तरिरात्रं; निशां चैकां संवसेतेह ताभिः<br>
      काम्याष्टम्यां वर्तितव्यं तरिरात्रं; रसैर वा गॊः शकृता परस्नवैर वा<br>
  <font color="GREEN" size="-1">20</font>
  वेद वरती सयाद वृषभ परदाता; वेदावाप्तिर गॊयुगस्य परदाने<br>
      तथा गवं विधिम आसाद्य यज्वा; लॊकान अग्र्यान विन्दते नाविधिज्ञः<br>
  <font color="GREEN" size="-1">21</font>
  कामान सर्वान पार्थिवान एकसंस्थान; यॊ वै दद्यात कामदुघां च धेनुम<br>
      सम्यक ताः सयुर हव्यकव्यौघवत्यस; तासाम उक्ष्णां जयायसां संप्रदानम<br>
  <font color="GREEN" size="-1">22</font>
  न चाशिष्यायाव्रतायॊपकुर्यान; नाश्रद्दधानाय न वक्रबुद्धये<br>
      गुह्यॊ हय अयं सर्वलॊकस्य धर्मॊ; नेमं धर्मं यत्र तत्र परजल्पेत<br>
  <font color="GREEN" size="-1">23</font>
  सन्ति लॊके शरद्दधाना मनुष्याः; सन्ति कषुद्रा राक्षसा मानुषेषु<br>
      येषां दानं दीयमानं हय अनिष्टं; नास्तिक्यं चाप्य आश्रयन्ते हय अपुण्याः<br>
  <font color="GREEN" size="-1">24</font>
  बार्हस्पत्यं वाक्यम एतन निशम्य; ये राजानॊ गॊप्रदानानि कृत्वा<br>
      लॊकान पराप्ताः पुण्यशीलाः सुवृत्तास; तान मे राजन कीर्त्यमानान निबॊध<br>
  <font color="GREEN" size="-1">25</font>
  उशीनरॊ विष्वग अश्वॊ नृगश च; भगीरथॊ विश्रुतॊ यौवनाश्वः<br>
      मान्धाता वै मुचुकुन्दश च राजा; भूरि दयुम्नॊ नैषधः सॊमकश च<br>
  <font color="GREEN" size="-1">26</font>
  पुरूरवा भरतश चक्रवर्ती; यस्यान्वये भारताः सर्व एव<br>
      तथा वीरॊ दाशरथिश च रामॊ; ये चाप्य अन्ये विश्रुताः कीर्तिमन्तः<br>
  <font color="GREEN" size="-1">27</font>
  तथा राजा पृथु कर्मा दिलीपॊ; दिवं पराप्तॊ गॊप्रदाने विधिज्ञ्डः<br>
      यज्ञैर दानैस तपसा राजधर्मैर; मान्धाताभूद गॊप्रदानैश च युक्तः<br>
  <font color="GREEN" size="-1">28</font>
  तस्मात पार्थ तवम अपीमां मयॊक्तां; बार्हस्पतीं भारतीं धारयस्व<br>
      दविजाग्र्येभ्यः संप्रयच्छ परतीतॊ; गाः पुण्या वै पराप्य राज्यं कुरूणाम<br>
  <font color="GREEN" size="-1">29</font>
   [व]<br>
      तथा सर्वं कृतवान धर्मराजॊ; भीष्मेणॊक्तॊ विधिवद गॊप्रदाने<br>
      स मान्धातुर देवदेवॊपदिष्टं; सम्यग धर्मं धारयाम आस राजा<br>
  <font color="GREEN" size="-1">30</font>
  इति नृप सततं गवां परदाने; यवशकलान सह गॊमयैः पिबानः<br>
      कषितितलशयनः शिखी यतात्मा; वृष इव राजवृषस तदा बभूव<br>
  <font color="GREEN" size="-1">31</font>
  स नृपतिर अभवत सदैव ताभ्यः; परयत मना हय अभिसंस्तुवंश च गा वै<br>
      नृप धुरि च न गाम अयुङ्क्त भूयस; तुरगवरैर अगमच च यत्र तत्र<br>
 </td>
 <td width="50%" valign="TOP">
   <font color="GREEN" size="-1">1</font>
  yena tāñ śāśvatāṁl lokān akhilān aśnuvīmahi<br>
   <font color="GREEN" size="-1">2</font>
   [bh]<br>
       na godānāt paraṃ kiṃ cid vidyate vasudhādhipa<br>
       gaur hi nyāyāgatā dattā sadyas tārayate kulam<br>
   <font color="GREEN" size="-1">3</font>
  satām arthe samyag utpādito yaḥ; sa vai kḷptaḥ samyag iṣṭaḥ prajābhyaḥ<br>
       tasmāt pūrvaṃ hy ādi kāle pravṛttaṃ; gavāṃ dāne śṛṇu rājan vidhiṃ me<br>
   <font color="GREEN" size="-1">4</font>
  purā goṣūpanītāsu goṣu saṃdigdhadarśinā<br>
       māndhātrā prakṛtaṃ praśnaṃ bṛhaspatir abhāṣata<br>
   <font color="GREEN" size="-1">5</font>
  dvijātim abhisatkṛtya śvaḥkālam abhivedya ca<br>
       pradānārthe niyuñjīta rohiṇīṃ niyatavrataḥ<br>
   <font color="GREEN" size="-1">6</font>
  āhvānaṃ ca prayuñjīta samaṅge bahuleti ca<br>
       praviśya ca gavāṃ madhyam imāṃ śrutim udāharet<br>
   <font color="GREEN" size="-1">7</font>
  gaur me mātā govṛṣabhaḥ pitā me; divaṃ śarma jagatī me pratiṣṭhā<br>
       prapadyaivaṃ śarvarīm uṣya goṣu; munir vāṇīm utsṛjed gopradāne<br>
   <font color="GREEN" size="-1">8</font>
  sa tām ekāṃ niśāṃ gobhiḥ samasaṃkhyaḥ samavrataḥ<br>
       aikātmya gamanāt sadyaḥ kalmaṣād vipramucyate<br>
   <font color="GREEN" size="-1">9</font>
  utsṛṣṭa vṛṣavatsā hi pradeyā sūryadarśane<br>
       trividhaṃ pratipattavyam arthavādāśiṣaḥ stavāḥ<br>
   <font color="GREEN" size="-1">10</font>
  ūrjasviny ūrja medhāś ca yajño; garbho 'mṛtasya jagataś ca pratiṣṭhā<br>
      kṣitau rādhaḥ prabhavaḥ śaśvad eva; prājāpatyāḥ sarvam ity arthavādaḥ<br>
  <font color="GREEN" size="-1">11</font>
  gāvo mamainaḥ praṇudantu sauryās; tathā saumyāḥ svargayānāya santu<br>
      āmnātā me dadatīr āśrayaṃ tu; tathānuktāḥ santu sarvāśiṣo me<br>
  <font color="GREEN" size="-1">12</font>
  śeṣotsarge karmabhir dehamokṣe; sarasvatyaḥ śreyasi saṃpravṛttāḥ<br>
      yūyaṃ nityaṃ puṇyakarmopavāhyā; diśadhvaṃ me gatim iṣṭāṃ prapannāḥ<br>
  <font color="GREEN" size="-1">13</font>
  yā vai yūyaṃ so 'ham adyaika bhāvo; yuṣmān dattvā cāham ātmapradātā<br>
      manaś cyutā mana evopapannāḥ; saṃdhukṣadhvaṃ saumya rūpogra rūpāḥ<br>
  <font color="GREEN" size="-1">14</font>
  evaṃ tasyāgre pūrvam ardhaṃ vadeta; gavāṃ dātā vidhivat pūrvadṛṣṭam<br>
      pratibrūyāc cheṣam ardhaṃ dvijātiḥ; pratigṛhṇan vai gopradāne vidhijñaḥ<br>
  <font color="GREEN" size="-1">15</font>
  gāṃ dadānīti vaktavyam arghya vastravasu pradaḥ<br>
      ūdhasyā bharitavyā ca vaiṣṇavīti ca codayet<br>
  <font color="GREEN" size="-1">16</font>
  nāma saṃkīrtayet tasyā yathā saṃkhyottaraṃ sa vai<br>
      phalaṃ ṣaḍviṃśad aṣṭau ca sahasrāṇi ca viṃśatiḥ<br>
  <font color="GREEN" size="-1">17</font>
  evam etān guṇān vṛddhān gavādīnāṃ yathākramam<br>
      gopradātā samāpnoti samastān aṣṭame krame<br>
  <font color="GREEN" size="-1">18</font>
  godaḥ śīlī nirbhayaś cārgha dātā; na syād duḥkhī vasu dātā ca kāmī<br>
      ūdhasyoḍhā bhārata yaś ca vidvān; vyākhyātās te vaiṣṇavāś ca ndra lokāḥ<br>
  <font color="GREEN" size="-1">19</font>
  gā vai dattvā govratī syāt trirātraṃ; niśāṃ caikāṃ saṃvaseteha tābhiḥ<br>
      kāmyāṣṭamyāṃ vartitavyaṃ trirātraṃ; rasair vā goḥ śakṛtā prasnavair vā<br>
  <font color="GREEN" size="-1">20</font>
  veda vratī syād vṛṣabha pradātā; vedāvāptir goyugasya pradāne<br>
      tathā gavaṃ vidhim āsādya yajvā; lokān agryān vindate nāvidhijñaḥ<br>
  <font color="GREEN" size="-1">21</font>
  kāmān sarvān pārthivān ekasaṃsthān; yo vai dadyāt kāmadughāṃ ca dhenum<br>
      samyak tāḥ syur havyakavyaughavatyas; tāsām ukṣṇāṃ jyāyasāṃ saṃpradānam<br>
  <font color="GREEN" size="-1">22</font>
  na cāśiṣyāyāvratāyopakuryān; nāśraddadhānāya na vakrabuddhaye<br>
      guhyo hy ayaṃ sarvalokasya dharmo; nemaṃ dharmaṃ yatra tatra prajalpet<br>
  <font color="GREEN" size="-1">23</font>
  santi loke śraddadhānā manuṣyāḥ; santi kṣudrā rākṣasā mānuṣeṣu<br>
      yeṣāṃ dānaṃ dīyamānaṃ hy aniṣṭaṃ; nāstikyaṃ cāpy āśrayante hy apuṇyāḥ<br>
  <font color="GREEN" size="-1">24</font>
  bārhaspatyaṃ vākyam etan niśamya; ye rājāno gopradānāni kṛtvā<br>
      lokān prāptāḥ puṇyaśīlāḥ suvṛttās; tān me rājan kīrtyamānān nibodha<br>
  <font color="GREEN" size="-1">25</font>
  uśīnaro viṣvag aśvo nṛgaś ca; bhagīratho viśruto yauvanāśvaḥ<br>
      māndhātā vai mucukundaś ca rājā; bhūri dyumno naiṣadhaḥ somakaś ca<br>
  <font color="GREEN" size="-1">26</font>
  purūravā bharataś cakravartī; yasyānvaye bhāratāḥ sarva eva<br>
      tathā vīro dāśarathiś ca rāmo; ye cāpy anye viśrutāḥ kīrtimantaḥ<br>
  <font color="GREEN" size="-1">27</font>
  tathā rājā pṛthu karmā dilīpo; divaṃ prāpto gopradāne vidhijñḍaḥ<br>
      yajñair dānais tapasā rājadharmair; māndhātābhūd gopradānaiś ca yuktaḥ<br>
  <font color="GREEN" size="-1">28</font>
  tasmāt pārtha tvam apīmāṃ mayoktāṃ; bārhaspatīṃ bhāratīṃ dhārayasva<br>
      dvijāgryebhyaḥ saṃprayaccha pratīto; gāḥ puṇyā vai prāpya rājyaṃ kurūṇām<br>
  <font color="GREEN" size="-1">29</font>
   [v]<br>
      tathā sarvaṃ kṛtavān dharmarājo; bhīṣmeṇokto vidhivad gopradāne<br>
      sa māndhātur devadevopadiṣṭaṃ; samyag dharmaṃ dhārayām āsa rājā<br>
  <font color="GREEN" size="-1">30</font>
  iti nṛpa satataṃ gavāṃ pradāne; yavaśakalān saha gomayaiḥ pibānaḥ<br>
      kṣititalaśayanaḥ śikhī yatātmā; vṛṣa iva rājavṛṣas tadā babhūva<br>
  <font color="GREEN" size="-1">31</font>
  sa nṛpatir abhavat sadaiva tābhyaḥ; prayata manā hy abhisaṃstuvaṃś ca gā vai<br>
      nṛpa dhuri ca na gām ayuṅkta bhūyas; turagavarair agamac ca yatra tatra<br>
 </td>
 
 </table>
 <p></p><hr>
 <center>
 <a href="mbs13076.htm">Next: Chapter 76</a></center>
 </body>