<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04035.htm">Previous</a> 
 <a href="mbs04037.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 36
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       स राजधान्या निर्याय वैराटिः पृथिवीं जयः<br>
       परयाहीत्य अब्रवीत सूतं यत्र ते कुरवॊ गताः<br>
   <font color="GREEN" size="-1">2</font>
  समवेतान कुरून यावज जिगीशून अवजित्य वै<br>
       गाश चैषां कषिप्रम आदाय पुनर आयामि सवं पुरम<br>
   <font color="GREEN" size="-1">3</font>
  ततस तांश चॊदयाम आस सदश्वान पाण्डुनन्दनः<br>
       ते हया नरसिंहेन चॊदिता वातरंहसः<br>
       आलिखन्त इवाकाशम ऊहुः काञ्चनमालिनः<br>
   <font color="GREEN" size="-1">4</font>
  नातिदूरम अथॊ यात्वा मत्स्यपुत्र धनंजयौ<br>
       अवेक्षेताम अमित्रघ्नौ कुरूणां बलिनां बलम<br>
       शमशानम अभितॊ गत्वा आससाद कुरून अथ<br>
   <font color="GREEN" size="-1">5</font>
  तद अनीकं महत तेषां विबभौ सागरस्वनम<br>
       सर्पमाणम इवाकाशे वनं बहुल पादपम<br>
   <font color="GREEN" size="-1">6</font>
  ददृशे पार्थिवॊ रेणुर जनितस तेन सर्पता<br>
       दृष्टिप्रणाशॊ भूतानां दिवस्पृश नरसत्तम<br>
   <font color="GREEN" size="-1">7</font>
  तद अनीकं महद दृष्ट्वा जगाश्वरथसंकुलम<br>
       कर्णदुर्यॊधन कृपैर गुप्तं शांतनवेन च<br>
   <font color="GREEN" size="-1">8</font>
  दरॊणेन च सपुत्रेण महेष्वासेन धीमता<br>
       हृष्टरॊमा भयॊद्विग्नः पार्थं वैराटिर अब्रवीत<br>
   <font color="GREEN" size="-1">9</font>
  नॊत्सहे कुरुभिर यॊद्धुं रॊमहर्षं हि पश्य मे<br>
       बहु परवीरम अत्युग्रं देवैर अपि दुरासदम<br>
       परतियॊद्धुं न शक्ष्यामि कुरुसैन्यम अनन्तकम<br>
   <font color="GREEN" size="-1">10</font>
  नाशंसे भारतीं सेनां परवेष्टुं भीमकार्मुकाम<br>
      रथनागाश्वकलिलां पत्तिध्वजसमाकुलाम<br>
      दृष्ट्वैव हि परान आजाव आत्मा परव्यथतीव मे<br>
  <font color="GREEN" size="-1">11</font>
  यत्र दरॊणश च भीष्मश च कृपः कर्णॊ विविंशतिः<br>
      अश्वत्थामा विकर्णश च सॊमदत्तॊ ऽथ बाह्लिकः<br>
  <font color="GREEN" size="-1">12</font>
  दुर्यॊधनस तथा वीरॊ राजा च रथिनां वरः<br>
      दयुतिमन्तॊ महेष्वासाः सर्वे युद्धविशारदाः<br>
  <font color="GREEN" size="-1">13</font>
  दृष्ट्वैव हि कुरून एतान वयूढानीकान परहारिणः<br>
      हृषितानि च रॊमाणी कश्मलं चागतं मम<br>
  <font color="GREEN" size="-1">14</font>
   [वै]<br>
      अवियातॊ वियातस्य मौर्ख्याद धूर्तस्य पश्यतः<br>
      परिदेवयते मन्दः सकाशे सव्यसाचिनः<br>
  <font color="GREEN" size="-1">15</font>
  तरिगर्तान स पिता यातः शून्ये संप्रणिधाय ताम<br>
      सर्वां सेनाम उपादाय न मे सन्तीह सैनिकाः<br>
  <font color="GREEN" size="-1">16</font>
  सॊ ऽहम एकॊ बहून बालः कृतास्त्रान अकृतश्रमः<br>
      परतियॊद्धुं न शक्यामि निवर्तस्व बृहन नडे<br>
  <font color="GREEN" size="-1">17</font>
   [अर्ज]<br>
      भयेन दीनरूपॊ ऽसि दविषतां हर्षवर्धनः<br>
      न च तावत कृतं किं चित परैः कर्म रणाजिरे<br>
  <font color="GREEN" size="-1">18</font>
  सवयम एव च माम आत्थ वह मां कौरवान परति<br>
      सॊ ऽहं तवां तत्र नेष्यामि यत्रैते बहुला धवजाः<br>
  <font color="GREEN" size="-1">19</font>
  मध्यंम आमिष गृध्राणां कुरूणाम आततायिनाम<br>
      नेष्यामि तवां महाबाहॊ पृथिव्याम अपि युध्यताम<br>
  <font color="GREEN" size="-1">20</font>
  तथा सत्रीषु परतिश्रुत्य पौरुषं पुरुषेषु च<br>
      कत्थमानॊ ऽभिनिर्याय किमर्थं न युयुत्ससे<br>
  <font color="GREEN" size="-1">21</font>
  न चेद विजित्य गास तास तवं गृहान वै परतियास्यसि<br>
      परहसिष्यन्ति वीर तवां नरा नार्यश च संगताः<br>
  <font color="GREEN" size="-1">22</font>
  अहम अप्य अत्र सैरन्ध्र्या सतुतः सारथ्य कर्मणि<br>
      न हि शक्ष्याम्य अनिर्जित्य गाः परयातुं पुरं परति<br>
  <font color="GREEN" size="-1">23</font>
  सतॊत्रेण चैव सैरन्ध्र्यास तव वाक्येन तेन च<br>
      कथं न युध्येयम अहं कुरून सर्वान सथिरॊ भव<br>
  <font color="GREEN" size="-1">24</font>
   [उत्तर]<br>
      कामं हरन्तु मत्स्यानां भूयांसं कुरवॊ धनम<br>
      परहसन्तु च मां नार्यॊ नरा वापि बृहन्नडे<br>
  <font color="GREEN" size="-1">25</font>
   [वै]<br>
      इत्य उक्त्वा पराद्रवद भीतॊ रथात परस्कन्द्य कुण्डली<br>
      तयक्त्वा मानं स मन्तात्मा विसृज्य स शरं धनुः<br>
  <font color="GREEN" size="-1">26</font>
   [बृहन]<br>
      नैष पूर्वैः समृतॊ धर्मः कषत्रियस्य पलायनम<br>
      शरेयस ते मरणं युद्धे न भीतस्य पलायनम<br>
  <font color="GREEN" size="-1">27</font>
   [वै]<br>
      एवम उक्त्वा तु कौन्तेयः सॊ ऽवप्लुत्य रथॊत्तमात<br>
      तम अन्वधावद धावन्तं राजपुत्रं धनंजयः<br>
      दीर्घां वेणीं विधुन्वानः साधु रक्ते च वाससी<br>
  <font color="GREEN" size="-1">28</font>
  विधूय वेणीं धावन्तम अजानन्तॊ ऽरजुनं तदा<br>
      सैनिकाः पराहसन के चित तथारूपम अवेक्ष्य तम<br>
  <font color="GREEN" size="-1">29</font>
  तं शीघ्रम अभिधावन्तं संप्रेक्ष्य कुरवॊ ऽबरुवन<br>
      क एष वेषप्रच्छन्नॊ भस्मनेव हुताशनः<br>
  <font color="GREEN" size="-1">30</font>
  किं चिद अस्य यथा पुंसः किं चिद अस्य यथा सत्रियः<br>
      सारूप्यम अर्जुनस्येव कलीब रूपं बिभर्ति च<br>
  <font color="GREEN" size="-1">31</font>
  तद एवैतच छिरॊ गरीवं तौ बाहू परिघॊपमौ<br>
      तद्वद एवास्य विक्रान्तं नायम अन्यॊ धनंजयात<br>
  <font color="GREEN" size="-1">32</font>
  अमरेष्व इव देवेन्द्रॊ मानुषेषु धनंजयः<br>
      एकः सॊ ऽसमान उपायायाद अन्यॊ लॊके धनंजयात<br>
  <font color="GREEN" size="-1">33</font>
  एकः पुत्रॊ विराटस्य शून्ये संनिहितः पुरे<br>
      स एष किल निर्यातॊ बालभावान न पौरुषात<br>
  <font color="GREEN" size="-1">34</font>
  सत्रेण नूनं छन्नं हि चरन्तं पार्थम अर्जुनम<br>
      उत्तरः सारथिं कृत्वा निर्यातॊ नगराद बहिः<br>
  <font color="GREEN" size="-1">35</font>
  स नॊ मन्ये धवजान दृष्ट्वा भीत एष पलायति<br>
      तं नूनम एष धावन्तं जिघृक्षति धनंजयः<br>
  <font color="GREEN" size="-1">36</font>
  इति सम कुरवः सर्वे विमृशन्तः पृथक पृथक<br>
      न च वयवसितुं किं चिद उत्तरं शक्नुवन्ति ते<br>
      छन्नं तथा तं सत्रेण पाण्डवं परेक्ष्य भारत<br>
  <font color="GREEN" size="-1">37</font>
  उत्तरं तु परधावन्तम अनुद्रुत्य धनंजयः<br>
      गत्वा पदशतं तूर्णं केशपक्षे परामृशत<br>
  <font color="GREEN" size="-1">38</font>
  सॊ ऽरजुनेन परामृष्टः पर्यदेवयद आर्तवत<br>
      बहुलं कृपणं चैव विराटस्य सुतस तदा<br>
  <font color="GREEN" size="-1">39</font>
  शातकुम्भस्य शुद्धस्य शतं निष्कान ददामिते<br>
      मणीन इष्टौ च वैडूर्यान हेमबद्धान महाप्रभान<br>
  <font color="GREEN" size="-1">40</font>
  हेमदण्डप्रतिच्छन्नं रथं युक्तं च सुव्रजैः<br>
      मत्तांश च दश मातङ्गान मुञ्च मां तवं बृहण्णडे<br>
  <font color="GREEN" size="-1">41</font>
   [वै]<br>
      एवमादीनि वाक्यानि विलपन्तम अचेतसम<br>
      परहस्य पुरुषव्याघ्रॊ रथस्यान्तिकम आनयत<br>
  <font color="GREEN" size="-1">42</font>
  अथैनम अब्रवीत पार्थॊ भयार्तं नष्टचेतसम<br>
      यदि नॊत्सहसे यॊद्धुं शत्रुभिः शत्रुकर्शन<br>
      एहि मे तवं हयान यच्छ युध्यमानस्य शत्रुभिः<br>
  <font color="GREEN" size="-1">43</font>
  परयाह्य एतद रथानीकं मद्बाहुबलरक्षितः<br>
      अप्रधृष्यतमं घॊरं गुप्तं वीरैर महारथैः<br>
  <font color="GREEN" size="-1">44</font>
  मा भैस तवं राजपुत्राग्र्य कषत्रियॊ ऽसि परंतप<br>
      अहं वै कुरुभिर यॊत्स्याम्य अवजेष्यामि ते पशून<br>
  <font color="GREEN" size="-1">45</font>
  परविश्यैतद रथानीकम अप्रधृष्यं दुरासदम<br>
      यन्ता भूस तवं नरश्रेष्ठ यॊत्स्ये ऽहं कुरुभिः सह<br>
  <font color="GREEN" size="-1">46</font>
  एवं बरुवाणॊ बीभत्सुर वैराटिम अपराजितः<br>
      समाश्वास्य मुहूर्तं तम उत्तरं भरतर्षभ<br>
  <font color="GREEN" size="-1">47</font>
  तत एनं विचेष्टन्तम अकामं भयपीडितम<br>
      रथम आरॊपयाम आस पार्थः परहरतां वरः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       sa rājadhānyā niryāya vairāṭiḥ pṛthivīṃ jayaḥ<br>
       prayāhīty abravīt sūtaṃ yatra te kuravo gatāḥ<br>
   <font color="GREEN" size="-1">2</font>
  samavetān kurūn yāvaj jigīśūn avajitya vai<br>
       gāś caiṣāṃ kṣipram ādāya punar āyāmi svaṃ puram<br>
   <font color="GREEN" size="-1">3</font>
  tatas tāṃś codayām āsa sadaśvān pāṇḍunandanaḥ<br>
       te hayā narasiṃhena coditā vātaraṃhasaḥ<br>
       ālikhanta ivākāśam ūhuḥ kāñcanamālinaḥ<br>
   <font color="GREEN" size="-1">4</font>
  nātidūram atho yātvā matsyaputra dhanaṃjayau<br>
       avekṣetām amitraghnau kurūṇāṃ balināṃ balam<br>
       śmaśānam abhito gatvā āsasāda kurūn atha<br>
   <font color="GREEN" size="-1">5</font>
  tad anīkaṃ mahat teṣāṃ vibabhau sāgarasvanam<br>
       sarpamāṇam ivākāśe vanaṃ bahula pādapam<br>
   <font color="GREEN" size="-1">6</font>
  dadṛśe pārthivo reṇur janitas tena sarpatā<br>
       dṛṣṭipraṇāśo bhūtānāṃ divaspṛś narasattama<br>
   <font color="GREEN" size="-1">7</font>
  tad anīkaṃ mahad dṛṣṭvā jagāśvarathasaṃkulam<br>
       karṇaduryodhana kṛpair guptaṃ śāṃtanavena ca<br>
   <font color="GREEN" size="-1">8</font>
  droṇena ca saputreṇa maheṣvāsena dhīmatā<br>
       hṛṣṭaromā bhayodvignaḥ pārthaṃ vairāṭir abravīt<br>
   <font color="GREEN" size="-1">9</font>
  notsahe kurubhir yoddhuṃ romaharṣaṃ hi paśya me<br>
       bahu pravīram atyugraṃ devair api durāsadam<br>
       pratiyoddhuṃ na śakṣyāmi kurusainyam anantakam<br>
   <font color="GREEN" size="-1">10</font>
  nāśaṃse bhāratīṃ senāṃ praveṣṭuṃ bhīmakārmukām<br>
      rathanāgāśvakalilāṃ pattidhvajasamākulām<br>
      dṛṣṭvaiva hi parān ājāv ātmā pravyathatīva me<br>
  <font color="GREEN" size="-1">11</font>
  yatra droṇaś ca bhīṣmaś ca kṛpaḥ karṇo viviṃśatiḥ<br>
      aśvatthāmā vikarṇaś ca somadatto 'tha bāhlikaḥ<br>
  <font color="GREEN" size="-1">12</font>
  duryodhanas tathā vīro rājā ca rathināṃ varaḥ<br>
      dyutimanto maheṣvāsāḥ sarve yuddhaviśāradāḥ<br>
  <font color="GREEN" size="-1">13</font>
  dṛṣṭvaiva hi kurūn etān vyūḍhānīkān prahāriṇaḥ<br>
      hṛṣitāni ca romāṇī kaśmalaṃ cāgataṃ mama<br>
  <font color="GREEN" size="-1">14</font>
   [vai]<br>
      aviyāto viyātasya maurkhyād dhūrtasya paśyataḥ<br>
      paridevayate mandaḥ sakāśe savyasācinaḥ<br>
  <font color="GREEN" size="-1">15</font>
  trigartān sa pitā yātaḥ śūnye saṃpraṇidhāya tām<br>
      sarvāṃ senām upādāya na me santīha sainikāḥ<br>
  <font color="GREEN" size="-1">16</font>
  so 'ham eko bahūn bālaḥ kṛtāstrān akṛtaśramaḥ<br>
      pratiyoddhuṃ na śakyāmi nivartasva bṛhan naḍe<br>
  <font color="GREEN" size="-1">17</font>
   [arj]<br>
      bhayena dīnarūpo 'si dviṣatāṃ harṣavardhanaḥ<br>
      na ca tāvat kṛtaṃ kiṃ cit paraiḥ karma raṇājire<br>
  <font color="GREEN" size="-1">18</font>
  svayam eva ca mām āttha vaha māṃ kauravān prati<br>
      so 'haṃ tvāṃ tatra neṣyāmi yatraite bahulā dhvajāḥ<br>
  <font color="GREEN" size="-1">19</font>
  madhyaṃm āmiṣa gṛdhrāṇāṃ kurūṇām ātatāyinām<br>
      neṣyāmi tvāṃ mahābāho pṛthivyām api yudhyatām<br>
  <font color="GREEN" size="-1">20</font>
  tathā strīṣu pratiśrutya pauruṣaṃ puruṣeṣu ca<br>
      katthamāno 'bhiniryāya kimarthaṃ na yuyutsase<br>
  <font color="GREEN" size="-1">21</font>
  na ced vijitya gās tās tvaṃ gṛhān vai pratiyāsyasi<br>
      prahasiṣyanti vīra tvāṃ narā nāryaś ca saṃgatāḥ<br>
  <font color="GREEN" size="-1">22</font>
  aham apy atra sairandhryā stutaḥ sārathya karmaṇi<br>
      na hi śakṣyāmy anirjitya gāḥ prayātuṃ puraṃ prati<br>
  <font color="GREEN" size="-1">23</font>
  stotreṇa caiva sairandhryās tava vākyena tena ca<br>
      kathaṃ na yudhyeyam ahaṃ kurūn sarvān sthiro bhava<br>
  <font color="GREEN" size="-1">24</font>
   [uttara]<br>
      kāmaṃ harantu matsyānāṃ bhūyāṃsaṃ kuravo dhanam<br>
      prahasantu ca māṃ nāryo narā vāpi bṛhannaḍe<br>
  <font color="GREEN" size="-1">25</font>
   [vai]<br>
      ity uktvā prādravad bhīto rathāt praskandya kuṇḍalī<br>
      tyaktvā mānaṃ sa mantātmā visṛjya sa śaraṃ dhanuḥ<br>
  <font color="GREEN" size="-1">26</font>
   [bṛhan]<br>
      naiṣa pūrvaiḥ smṛto dharmaḥ kṣatriyasya palāyanam<br>
      śreyas te maraṇaṃ yuddhe na bhītasya palāyanam<br>
  <font color="GREEN" size="-1">27</font>
   [vai]<br>
      evam uktvā tu kaunteyaḥ so 'vaplutya rathottamāt<br>
      tam anvadhāvad dhāvantaṃ rājaputraṃ dhanaṃjayaḥ<br>
      dīrghāṃ veṇīṃ vidhunvānaḥ sādhu rakte ca vāsasī<br>
  <font color="GREEN" size="-1">28</font>
  vidhūya veṇīṃ dhāvantam ajānanto 'rjunaṃ tadā<br>
      sainikāḥ prāhasan ke cit tathārūpam avekṣya tam<br>
  <font color="GREEN" size="-1">29</font>
  taṃ śīghram abhidhāvantaṃ saṃprekṣya kuravo 'bruvan<br>
      ka eṣa veṣapracchanno bhasmaneva hutāśanaḥ<br>
  <font color="GREEN" size="-1">30</font>
  kiṃ cid asya yathā puṃsaḥ kiṃ cid asya yathā striyaḥ<br>
      sārūpyam arjunasyeva klība rūpaṃ bibharti ca<br>
  <font color="GREEN" size="-1">31</font>
  tad evaitac chiro grīvaṃ tau bāhū parighopamau<br>
      tadvad evāsya vikrāntaṃ nāyam anyo dhanaṃjayāt<br>
  <font color="GREEN" size="-1">32</font>
  amareṣv iva devendro mānuṣeṣu dhanaṃjayaḥ<br>
      ekaḥ so 'smān upāyāyād anyo loke dhanaṃjayāt<br>
  <font color="GREEN" size="-1">33</font>
  ekaḥ putro virāṭasya śūnye saṃnihitaḥ pure<br>
      sa eṣa kila niryāto bālabhāvān na pauruṣāt<br>
  <font color="GREEN" size="-1">34</font>
  satreṇa nūnaṃ channaṃ hi carantaṃ pārtham arjunam<br>
      uttaraḥ sārathiṃ kṛtvā niryāto nagarād bahiḥ<br>
  <font color="GREEN" size="-1">35</font>
  sa no manye dhvajān dṛṣṭvā bhīta eṣa palāyati<br>
      taṃ nūnam eṣa dhāvantaṃ jighṛkṣati dhanaṃjayaḥ<br>
  <font color="GREEN" size="-1">36</font>
  iti sma kuravaḥ sarve vimṛśantaḥ pṛthak pṛthak<br>
      na ca vyavasituṃ kiṃ cid uttaraṃ śaknuvanti te<br>
      channaṃ tathā taṃ satreṇa pāṇḍavaṃ prekṣya bhārata<br>
  <font color="GREEN" size="-1">37</font>
  uttaraṃ tu pradhāvantam anudrutya dhanaṃjayaḥ<br>
      gatvā padaśataṃ tūrṇaṃ keśapakṣe parāmṛśat<br>
  <font color="GREEN" size="-1">38</font>
  so 'rjunena parāmṛṣṭaḥ paryadevayad ārtavat<br>
      bahulaṃ kṛpaṇaṃ caiva virāṭasya sutas tadā<br>
  <font color="GREEN" size="-1">39</font>
  śātakumbhasya śuddhasya śataṃ niṣkān dadāmite<br>
      maṇīn iṣṭau ca vaiḍūryān hemabaddhān mahāprabhān<br>
  <font color="GREEN" size="-1">40</font>
  hemadaṇḍapraticchannaṃ rathaṃ yuktaṃ ca suvrajaiḥ<br>
      mattāṃś ca daśa mātaṅgān muñca māṃ tvaṃ bṛhaṇṇaḍe<br>
  <font color="GREEN" size="-1">41</font>
   [vai]<br>
      evamādīni vākyāni vilapantam acetasam<br>
      prahasya puruṣavyāghro rathasyāntikam ānayat<br>
  <font color="GREEN" size="-1">42</font>
  athainam abravīt pārtho bhayārtaṃ naṣṭacetasam<br>
      yadi notsahase yoddhuṃ śatrubhiḥ śatrukarśana<br>
      ehi me tvaṃ hayān yaccha yudhyamānasya śatrubhiḥ<br>
  <font color="GREEN" size="-1">43</font>
  prayāhy etad rathānīkaṃ madbāhubalarakṣitaḥ<br>
      apradhṛṣyatamaṃ ghoraṃ guptaṃ vīrair mahārathaiḥ<br>
  <font color="GREEN" size="-1">44</font>
  mā bhais tvaṃ rājaputrāgrya kṣatriyo 'si paraṃtapa<br>
      ahaṃ vai kurubhir yotsyāmy avajeṣyāmi te paśūn<br>
  <font color="GREEN" size="-1">45</font>
  praviśyaitad rathānīkam apradhṛṣyaṃ durāsadam<br>
      yantā bhūs tvaṃ naraśreṣṭha yotsye 'haṃ kurubhiḥ saha<br>
  <font color="GREEN" size="-1">46</font>
  evaṃ bruvāṇo bībhatsur vairāṭim aparājitaḥ<br>
      samāśvāsya muhūrtaṃ tam uttaraṃ bharatarṣabha<br>
  <font color="GREEN" size="-1">47</font>
  tata enaṃ viceṣṭantam akāmaṃ bhayapīḍitam<br>
      ratham āropayām āsa pārthaḥ praharatāṃ varaḥ<br>
 </td>
 
 </table>
 <p></p><hr>
 <center>
 <a href="mbs04037.htm">Next: Chapter 37</a></center>
 </body>