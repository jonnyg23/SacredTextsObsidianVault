<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01150.htm">Previous</a> 
 <a href="mbs01152.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 151
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       ततॊ रात्र्यां वयतीतायाम अन्नम आदाय पाण्डवः<br>
       भीमसेनॊ ययौ तत्र यत्रासौ पुरुषादकः<br>
   <font color="GREEN" size="-1">2</font>
  आसाद्य तु वनं तस्य रक्षसः पाण्डवॊ बली<br>
       आजुहाव ततॊ नाम्ना तदन्नम उपयॊजयन<br>
   <font color="GREEN" size="-1">3</font>
  ततः स राक्षसः शरुत्वा भीमसेनस्य तद वचः<br>
       आजगाम सुसंक्रुद्धॊ यत्र भीमॊ वयवस्थितः<br>
   <font color="GREEN" size="-1">4</font>
  महाकायॊ महावेगॊ दारयन्न इव मेदिनीम<br>
       तरिशिखां भृकुटिं कृत्वा संदश्य दशनच छदम<br>
   <font color="GREEN" size="-1">5</font>
  भुञ्जानम अन्नं तं दृष्ट्वा भीमसेनं स राक्षसः<br>
       विवृत्य नयने करुद्ध इदं वचनम अब्रवीत<br>
   <font color="GREEN" size="-1">6</font>
  कॊ ऽयम अन्नम इदं भुङ्क्ते मदर्थम उपकल्पितम<br>
       पश्यतॊ मम दुर्बुद्धिर यियासुर यमसादनम<br>
   <font color="GREEN" size="-1">7</font>
  भीमसेनस तु तच छरुत्वा परहसन्न इव भारत<br>
       राक्षसं तम अनादृत्य भुङ्क्त एव पराङ्मुखः<br>
   <font color="GREEN" size="-1">8</font>
  ततः स भैरवं कृत्वा समुद्यम्य कराव उभौ<br>
       अभ्यद्रवद भीमसेनं जिघांसुः पुरुषादकः<br>
   <font color="GREEN" size="-1">9</font>
  तथापि परिभूयैनं नेक्षमाणॊ वृकॊदरः<br>
       राक्षसं भुङ्क्त एवान्नं पाण्डवः परवीरहा<br>
   <font color="GREEN" size="-1">10</font>
  अमर्षेण तु संपूर्णः कुन्तीपुत्रस्य राक्षसः<br>
      जघान पृष्ठं पाणिभ्यांम उभाभ्यां पृष्ठतः सथितः<br>
  <font color="GREEN" size="-1">11</font>
  तथा बलवता भीमः पाणिभ्यां भृशम आहतः<br>
      नैवावलॊकयाम आस राक्षसं भुङ्क्त एव सः<br>
  <font color="GREEN" size="-1">12</font>
  ततः स भूयः संक्रुद्धॊ वृक्षम आदाय राक्षसः<br>
      ताडयिष्यंस तदा भीमं पुनर अभ्यद्रवद बली<br>
  <font color="GREEN" size="-1">13</font>
  ततॊ भीमः शनैर भुक्त्वा तदन्नं पुरुषर्षभः<br>
      वार्य उपस्पृश्य संहृष्टस तस्थौ युधि महाबलः<br>
  <font color="GREEN" size="-1">14</font>
  कषिप्तं करुद्धेन तं वृक्षं परतिजग्राह वीर्यवान<br>
      सव्येन पाणिना भीमः परहसन्न इव भारत<br>
  <font color="GREEN" size="-1">15</font>
  ततः स पुनर उद्यम्य वृक्षान बहुविधान बली<br>
      पराहिणॊद भीमसेनाय तस्मै भीमश च पाण्डवः<br>
  <font color="GREEN" size="-1">16</font>
  तद वृक्षयुद्धम अभवन महीरुह विनाशनम<br>
      घॊररूपं महाराज बकपाण्डवयॊर महत<br>
  <font color="GREEN" size="-1">17</font>
  नाम विश्राव्य तु बकः समभिद्रुत्य पाण्डवम<br>
      भुजाभ्यां परिजग्राह भीमसेनं महाबलम<br>
  <font color="GREEN" size="-1">18</font>
  भीमसेनॊ ऽपि तद रक्षः परिरभ्य महाभुजः<br>
      विस्फुरन्तं महावेगं विचकर्ष बलाद बली<br>
  <font color="GREEN" size="-1">19</font>
  स कृष्यमाणॊ भीमेन कर्षमाणश च पाण्डवम<br>
      समयुज्यत तीव्रेण शरमेण पुरुषादकः<br>
  <font color="GREEN" size="-1">20</font>
  तयॊर वेगेन महता पृथिवीसमकम्पत<br>
      पादपांश च महाकायांश चूर्णयाम आसतुस तदा<br>
  <font color="GREEN" size="-1">21</font>
  हीयमानं तु तद रक्षः समीक्ष्य भरतर्षभ<br>
      निष्पिष्य भूमौ पाणिभ्यां समाजघ्ने वृकॊदरः<br>
  <font color="GREEN" size="-1">22</font>
  ततॊ ऽसय जानुना पृष्ठम अवपीड्य बलाद इव<br>
      बाहुना परिजग्राह दक्षिणेन शिरॊधराम<br>
  <font color="GREEN" size="-1">23</font>
  सव्येन च कटी देशे गृह्य वाससि पाण्डवः<br>
      तद रक्षॊ दविगुणं चक्रे नदन्तं भैरवान रवान<br>
  <font color="GREEN" size="-1">24</font>
  ततॊ ऽसय रुधिरं वक्त्रात परादुरासीद विशां पते<br>
      भज्यमानस्य भीमेन तस्य घॊरस्य रक्षसः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       tato rātryāṃ vyatītāyām annam ādāya pāṇḍavaḥ<br>
       bhīmaseno yayau tatra yatrāsau puruṣādakaḥ<br>
   <font color="GREEN" size="-1">2</font>
  āsādya tu vanaṃ tasya rakṣasaḥ pāṇḍavo balī<br>
       ājuhāva tato nāmnā tadannam upayojayan<br>
   <font color="GREEN" size="-1">3</font>
  tataḥ sa rākṣasaḥ śrutvā bhīmasenasya tad vacaḥ<br>
       ājagāma susaṃkruddho yatra bhīmo vyavasthitaḥ<br>
   <font color="GREEN" size="-1">4</font>
  mahākāyo mahāvego dārayann iva medinīm<br>
       triśikhāṃ bhṛkuṭiṃ kṛtvā saṃdaśya daśanac chadam<br>
   <font color="GREEN" size="-1">5</font>
  bhuñjānam annaṃ taṃ dṛṣṭvā bhīmasenaṃ sa rākṣasaḥ<br>
       vivṛtya nayane kruddha idaṃ vacanam abravīt<br>
   <font color="GREEN" size="-1">6</font>
  ko 'yam annam idaṃ bhuṅkte madartham upakalpitam<br>
       paśyato mama durbuddhir yiyāsur yamasādanam<br>
   <font color="GREEN" size="-1">7</font>
  bhīmasenas tu tac chrutvā prahasann iva bhārata<br>
       rākṣasaṃ tam anādṛtya bhuṅkta eva parāṅmukhaḥ<br>
   <font color="GREEN" size="-1">8</font>
  tataḥ sa bhairavaṃ kṛtvā samudyamya karāv ubhau<br>
       abhyadravad bhīmasenaṃ jighāṃsuḥ puruṣādakaḥ<br>
   <font color="GREEN" size="-1">9</font>
  tathāpi paribhūyainaṃ nekṣamāṇo vṛkodaraḥ<br>
       rākṣasaṃ bhuṅkta evānnaṃ pāṇḍavaḥ paravīrahā<br>
   <font color="GREEN" size="-1">10</font>
  amarṣeṇa tu saṃpūrṇaḥ kuntīputrasya rākṣasaḥ<br>
      jaghāna pṛṣṭhaṃ pāṇibhyāṃm ubhābhyāṃ pṛṣṭhataḥ sthitaḥ<br>
  <font color="GREEN" size="-1">11</font>
  tathā balavatā bhīmaḥ pāṇibhyāṃ bhṛśam āhataḥ<br>
      naivāvalokayām āsa rākṣasaṃ bhuṅkta eva saḥ<br>
  <font color="GREEN" size="-1">12</font>
  tataḥ sa bhūyaḥ saṃkruddho vṛkṣam ādāya rākṣasaḥ<br>
      tāḍayiṣyaṃs tadā bhīmaṃ punar abhyadravad balī<br>
  <font color="GREEN" size="-1">13</font>
  tato bhīmaḥ śanair bhuktvā tadannaṃ puruṣarṣabhaḥ<br>
      vāry upaspṛśya saṃhṛṣṭas tasthau yudhi mahābalaḥ<br>
  <font color="GREEN" size="-1">14</font>
  kṣiptaṃ kruddhena taṃ vṛkṣaṃ pratijagrāha vīryavān<br>
      savyena pāṇinā bhīmaḥ prahasann iva bhārata<br>
  <font color="GREEN" size="-1">15</font>
  tataḥ sa punar udyamya vṛkṣān bahuvidhān balī<br>
      prāhiṇod bhīmasenāya tasmai bhīmaś ca pāṇḍavaḥ<br>
  <font color="GREEN" size="-1">16</font>
  tad vṛkṣayuddham abhavan mahīruha vināśanam<br>
      ghorarūpaṃ mahārāja bakapāṇḍavayor mahat<br>
  <font color="GREEN" size="-1">17</font>
  nāma viśrāvya tu bakaḥ samabhidrutya pāṇḍavam<br>
      bhujābhyāṃ parijagrāha bhīmasenaṃ mahābalam<br>
  <font color="GREEN" size="-1">18</font>
  bhīmaseno 'pi tad rakṣaḥ parirabhya mahābhujaḥ<br>
      visphurantaṃ mahāvegaṃ vicakarṣa balād balī<br>
  <font color="GREEN" size="-1">19</font>
  sa kṛṣyamāṇo bhīmena karṣamāṇaś ca pāṇḍavam<br>
      samayujyata tīvreṇa śrameṇa puruṣādakaḥ<br>
  <font color="GREEN" size="-1">20</font>
  tayor vegena mahatā pṛthivīsamakampata<br>
      pādapāṃś ca mahākāyāṃś cūrṇayām āsatus tadā<br>
  <font color="GREEN" size="-1">21</font>
  hīyamānaṃ tu tad rakṣaḥ samīkṣya bharatarṣabha<br>
      niṣpiṣya bhūmau pāṇibhyāṃ samājaghne vṛkodaraḥ<br>
  <font color="GREEN" size="-1">22</font>
  tato 'sya jānunā pṛṣṭham avapīḍya balād iva<br>
      bāhunā parijagrāha dakṣiṇena śirodharām<br>
  <font color="GREEN" size="-1">23</font>
  savyena ca kaṭī deśe gṛhya vāsasi pāṇḍavaḥ<br>
      tad rakṣo dviguṇaṃ cakre nadantaṃ bhairavān ravān<br>
  <font color="GREEN" size="-1">24</font>
  tato 'sya rudhiraṃ vaktrāt prādurāsīd viśāṃ pate<br>
      bhajyamānasya bhīmena tasya ghorasya rakṣasaḥ<br>
 </td>
 
 </table>
 <p></p><hr>
 <center>
 <a href="mbs01152.htm">Next: Chapter 152</a></center>
 </body>