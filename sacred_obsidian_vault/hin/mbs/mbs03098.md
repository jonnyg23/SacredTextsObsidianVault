<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03097.htm">Previous</a> 
 <a href="mbs03099.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 98
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       भूय एवाहम इच्छामि महर्षेस तस्य धीमतः<br>
       कर्मणां विस्तरं शरॊतुम अगस्त्यस्य दविजॊत्तम<br>
   <font color="GREEN" size="-1">2</font>
   [लॊमष]<br>
       शृणु राजन कथां दिव्याम अद्भुताम अतिमानुषीम<br>
       अगस्त्यस्य महाराज परभावम अमितात्मनः<br>
   <font color="GREEN" size="-1">3</font>
  आसन कृतयुगे घॊरा दानवा युद्धदुर्मदाः<br>
       कालेया इति विख्याता गणाः परमदारुणाः<br>
   <font color="GREEN" size="-1">4</font>
  ते तु वृत्रं समाश्रित्य नानाप्रहरणॊद्यताः<br>
       समन्तात पर्यधावन्त महेन्द्र परमुखान सुरान<br>
   <font color="GREEN" size="-1">5</font>
  ततॊ वृत्रवधे यत्नम अकुर्वंस तरिदशाः पुरा<br>
       पुरंदरं पुरस्कृत्य बरह्माणम उपतस्थिरे<br>
   <font color="GREEN" size="-1">6</font>
  कृताञ्जलींस तु तान सर्वान परमेष्ठी उवाच ह<br>
       विदितं मे सुराः सर्वं यद वः कार्यं चिकीर्षितम<br>
   <font color="GREEN" size="-1">7</font>
  तम उपायं परवक्ष्यामि यथा वृत्रं वधिष्यथ<br>
       दधीच इति विख्यातॊ महान ऋषिर उदारधीः<br>
   <font color="GREEN" size="-1">8</font>
  तं गत्वा सहिताः सर्वे वरं वै संप्रयाचत<br>
       स वॊ दास्यति धर्मात्मा सुप्रीतेनान्तरात्मना<br>
   <font color="GREEN" size="-1">9</font>
  स वाच्यः सहितैः सर्वैर भवद्भिर जयकाङ्क्षिभिः<br>
       सवान्य अस्थीनि परयच्छेति तरैलॊक्यस्य हिताय वै<br>
       स शरीरं समुत्सृज्य सवान्य अस्थीनि परदास्यति<br>
   <font color="GREEN" size="-1">10</font>
  तस्यास्थिभिर महाघॊरं वज्रं संभ्रियतां दृढम<br>
      महच छत्रुहनं तीक्ष्णं षड अश्रं भीमनिस्वनम<br>
  <font color="GREEN" size="-1">11</font>
  तेन वज्रेण वै वृत्रं वधिष्यति शतक्रतुः<br>
      एतद वः सर्वम आख्यातं तस्माच छीघ्रं विधीयताम<br>
  <font color="GREEN" size="-1">12</font>
  एवम उक्तास ततॊ देवा अनुज्ञाप्य पिता महम<br>
      नारायणं पुरस्कृत्य दधीचस्याश्रमं ययुः<br>
  <font color="GREEN" size="-1">13</font>
  सरस्वत्याः परे पारे नानाद्रुमलतावृतम<br>
      षट पदॊद्गीत निनदैर विघुष्टं साम गैर इव<br>
      पुंस्कॊकिल रवॊन्मिश्रं जीवं जीवक नादितम<br>
  <font color="GREEN" size="-1">14</font>
  महिषैश च वराहैश च सृमरैश चमरैर अपि<br>
      तत्र तत्रानुचरितं शार्दूलभयवर्जितैः<br>
  <font color="GREEN" size="-1">15</font>
  करेणुभिर वारणैश च परभिन्नकरटा मुखैः<br>
      सरॊ ऽवगाढैः करीडद्भिः समन्ताद अनुनादितम<br>
  <font color="GREEN" size="-1">16</font>
  सिंहव्याघ्रैर महानादान नदद्भिर अनुनादितम<br>
      अपरैश चापि संलीनैर गुहा कन्दरवासिभिः<br>
  <font color="GREEN" size="-1">17</font>
  तेषु तेष्व अवकाशेषु शॊभितं सुमनॊरमम<br>
      तरिविष्टपसमप्रख्यं दधीचाश्रमम आगमन<br>
  <font color="GREEN" size="-1">18</font>
  तत्रापश्यन ददीचं ते दिवाकरसमद्युतिम<br>
      जाज्वल्यमानं वपुषा यथा लक्ष्म्या पिता महम<br>
  <font color="GREEN" size="-1">19</font>
  तस्य पादौ सुरा राजन्न अभिवाद्य परणम्य च<br>
      अयाचन्त वरं सर्वे यथॊक्तं परमेष्ठिना<br>
  <font color="GREEN" size="-1">20</font>
  ततॊ ददीचः परमप्रतीतः; सुरॊत्तमांस तान इदम अभ्युवाच<br>
      करॊमि यद वॊ हितम अद्य देवाः; सवं चापि देहं तव अहम उत्सृजामि<br>
  <font color="GREEN" size="-1">21</font>
  स एवम उक्त्वा दविपदां वरिष्ठः; पराणान वशीस्वान सहसॊत्ससर्ज<br>
      ततः सुरास ते जगृहुः परासॊर; अस्थीनि तस्याथ यथॊपदेशम<br>
  <font color="GREEN" size="-1">22</font>
  परहृष्टरूपाश च जयाय देवास; तवष्टारम आगम्य तम अर्थम ऊचुः<br>
      तवष्टा तु तेषां वचनं निशम्य; परहृष्टरूपः परयतः परयत्नात<br>
  <font color="GREEN" size="-1">23</font>
  चकार वज्रं भृशम उग्ररूपं; कृत्वा च शक्रं स उवाच हृष्टः<br>
      अनेन वज्रप्रवरेण देव; भस्मीकुरुष्वाद्य सुरारिम उग्रम<br>
  <font color="GREEN" size="-1">24</font>
  ततॊ हतारिः सगणः सुखं वै; परशाधि कृत्स्नं तरिदिवं दिवि षठः<br>
      तवष्ट्रा तथॊक्तः स पुरंदरस तु; वज्रं परहृष्टः परयतॊ ऽभयगृह्णात<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       bhūya evāham icchāmi maharṣes tasya dhīmataḥ<br>
       karmaṇāṃ vistaraṃ śrotum agastyasya dvijottama<br>
   <font color="GREEN" size="-1">2</font>
   [lomaṣa]<br>
       śṛṇu rājan kathāṃ divyām adbhutām atimānuṣīm<br>
       agastyasya mahārāja prabhāvam amitātmanaḥ<br>
   <font color="GREEN" size="-1">3</font>
  āsan kṛtayuge ghorā dānavā yuddhadurmadāḥ<br>
       kāleyā iti vikhyātā gaṇāḥ paramadāruṇāḥ<br>
   <font color="GREEN" size="-1">4</font>
  te tu vṛtraṃ samāśritya nānāpraharaṇodyatāḥ<br>
       samantāt paryadhāvanta mahendra pramukhān surān<br>
   <font color="GREEN" size="-1">5</font>
  tato vṛtravadhe yatnam akurvaṃs tridaśāḥ purā<br>
       puraṃdaraṃ puraskṛtya brahmāṇam upatasthire<br>
   <font color="GREEN" size="-1">6</font>
  kṛtāñjalīṃs tu tān sarvān parameṣṭhī uvāca ha<br>
       viditaṃ me surāḥ sarvaṃ yad vaḥ kāryaṃ cikīrṣitam<br>
   <font color="GREEN" size="-1">7</font>
  tam upāyaṃ pravakṣyāmi yathā vṛtraṃ vadhiṣyatha<br>
       dadhīca iti vikhyāto mahān ṛṣir udāradhīḥ<br>
   <font color="GREEN" size="-1">8</font>
  taṃ gatvā sahitāḥ sarve varaṃ vai saṃprayācata<br>
       sa vo dāsyati dharmātmā suprītenāntarātmanā<br>
   <font color="GREEN" size="-1">9</font>
  sa vācyaḥ sahitaiḥ sarvair bhavadbhir jayakāṅkṣibhiḥ<br>
       svāny asthīni prayaccheti trailokyasya hitāya vai<br>
       sa śarīraṃ samutsṛjya svāny asthīni pradāsyati<br>
   <font color="GREEN" size="-1">10</font>
  tasyāsthibhir mahāghoraṃ vajraṃ saṃbhriyatāṃ dṛḍham<br>
      mahac chatruhanaṃ tīkṣṇaṃ ṣaḍ aśraṃ bhīmanisvanam<br>
  <font color="GREEN" size="-1">11</font>
  tena vajreṇa vai vṛtraṃ vadhiṣyati śatakratuḥ<br>
      etad vaḥ sarvam ākhyātaṃ tasmāc chīghraṃ vidhīyatām<br>
  <font color="GREEN" size="-1">12</font>
  evam uktās tato devā anujñāpya pitā maham<br>
      nārāyaṇaṃ puraskṛtya dadhīcasyāśramaṃ yayuḥ<br>
  <font color="GREEN" size="-1">13</font>
  sarasvatyāḥ pare pāre nānādrumalatāvṛtam<br>
      ṣaṭ padodgīta ninadair vighuṣṭaṃ sāma gair iva<br>
      puṃskokila ravonmiśraṃ jīvaṃ jīvaka nāditam<br>
  <font color="GREEN" size="-1">14</font>
  mahiṣaiś ca varāhaiś ca sṛmaraiś camarair api<br>
      tatra tatrānucaritaṃ śārdūlabhayavarjitaiḥ<br>
  <font color="GREEN" size="-1">15</font>
  kareṇubhir vāraṇaiś ca prabhinnakaraṭā mukhaiḥ<br>
      saro 'vagāḍhaiḥ krīḍadbhiḥ samantād anunāditam<br>
  <font color="GREEN" size="-1">16</font>
  siṃhavyāghrair mahānādān nadadbhir anunāditam<br>
      aparaiś cāpi saṃlīnair guhā kandaravāsibhiḥ<br>
  <font color="GREEN" size="-1">17</font>
  teṣu teṣv avakāśeṣu śobhitaṃ sumanoramam<br>
      triviṣṭapasamaprakhyaṃ dadhīcāśramam āgaman<br>
  <font color="GREEN" size="-1">18</font>
  tatrāpaśyan dadīcaṃ te divākarasamadyutim<br>
      jājvalyamānaṃ vapuṣā yathā lakṣmyā pitā maham<br>
  <font color="GREEN" size="-1">19</font>
  tasya pādau surā rājann abhivādya praṇamya ca<br>
      ayācanta varaṃ sarve yathoktaṃ parameṣṭhinā<br>
  <font color="GREEN" size="-1">20</font>
  tato dadīcaḥ paramapratītaḥ; surottamāṃs tān idam abhyuvāca<br>
      karomi yad vo hitam adya devāḥ; svaṃ cāpi dehaṃ tv aham utsṛjāmi<br>
  <font color="GREEN" size="-1">21</font>
  sa evam uktvā dvipadāṃ variṣṭhaḥ; prāṇān vaśīsvān sahasotsasarja<br>
      tataḥ surās te jagṛhuḥ parāsor; asthīni tasyātha yathopadeśam<br>
  <font color="GREEN" size="-1">22</font>
  prahṛṣṭarūpāś ca jayāya devās; tvaṣṭāram āgamya tam artham ūcuḥ<br>
      tvaṣṭā tu teṣāṃ vacanaṃ niśamya; prahṛṣṭarūpaḥ prayataḥ prayatnāt<br>
  <font color="GREEN" size="-1">23</font>
  cakāra vajraṃ bhṛśam ugrarūpaṃ; kṛtvā ca śakraṃ sa uvāca hṛṣṭaḥ<br>
      anena vajrapravareṇa deva; bhasmīkuruṣvādya surārim ugram<br>
  <font color="GREEN" size="-1">24</font>
  tato hatāriḥ sagaṇaḥ sukhaṃ vai; praśādhi kṛtsnaṃ tridivaṃ divi ṣṭhaḥ<br>
      tvaṣṭrā tathoktaḥ sa puraṃdaras tu; vajraṃ prahṛṣṭaḥ prayato 'bhyagṛhṇāt<br>
 </td>
 
 </table>
 <p></p><hr>
 <center>
 <a href="mbs03099.htm">Next: Chapter 99</a></center>
 </body>