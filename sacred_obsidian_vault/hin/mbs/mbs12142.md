<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi12.htm">Book 12 Index</a> 
 <a href="mbs12141.htm">Previous</a> 
 <a href="mbs12143.htm">Next</a> 
 </center>
 <hr>
 
 <center>
 <a href="../m12/index.htm">Book 12 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 12<br>Chapter 142
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [भ]<br>
       अथ वृक्षस्य शाखायां विहंगः स सुहृज्जनः<br>
       दीर्घकालॊषितॊ राजंस तत्र चित्रतनू रुहः<br>
   <font color="GREEN" size="-1">2</font>
  तस्य काल्यं गता भार्या चरितुं नाभ्यवर्तत<br>
       पराप्तां च रजनीं दृष्ट्वा स पक्षी पर्यतप्यत<br>
   <font color="GREEN" size="-1">3</font>
  वातवर्षं महच चासीन न चागच्छति मे परिया<br>
       किं नु तत कारणं येन साद्यापि न निवर्तते<br>
   <font color="GREEN" size="-1">4</font>
  अपि सवस्ति भवेत तस्याः परियाया मम कानने<br>
       तया विरहितं हीदं शून्यम अद्य गृहं मम<br>
   <font color="GREEN" size="-1">5</font>
  यदि सा रक्तनेत्रान्ता चित्राङ्गी मधुरस्वरा<br>
       अद्य नाभ्येति मे कान्ता न कार्यं जीवितेन मे<br>
   <font color="GREEN" size="-1">6</font>
  पतिधर्मरता साध्वी पराणेभ्यॊ ऽपि गरीयसी<br>
       सा हि शरान्तं कषुधार्तं च जानीते मां तपस्विनी<br>
   <font color="GREEN" size="-1">7</font>
  अनुरक्ता हिता चैव सनिग्धा चैव पतिव्रता<br>
       यस्य वै तादृशी भार्या धन्यः स मनुजॊ भुवि<br>
   <font color="GREEN" size="-1">8</font>
  भार्या हि परमॊ नाथः पुरुषस्येह पठ्यते<br>
       असहायस्य लॊके ऽसमिँल लॊकयात्रा सहायिनी<br>
   <font color="GREEN" size="-1">9</font>
  तथा रॊगाभिभूतस्य नित्यं कृच्छ्रगतस्य च<br>
       नास्ति भार्यासमं किं चिन नरस्यार्तस्य भेषजम<br>
   <font color="GREEN" size="-1">10</font>
  नास्ति भार्यासमॊ बन्धुर नास्ति भार्यासमा गतिः<br>
      नास्ति भार्यासमॊ लॊके सहायॊ धर्मसाधनः<br>
  <font color="GREEN" size="-1">11</font>
  एवं विपलतस तस्य दविजस्यार्तस्य तत्र वै<br>
      गृहीता शकुनघ्नेन भार्या शुश्राव भारतीम<br>
  <font color="GREEN" size="-1">12</font>
  न सा सत्रीत्य अभिभाषा सयाद यस्या भर्ता न तुष्यति<br>
      अग्निसाक्षिकम अप्य एतद भर्ता हि शरणं सत्रियः<br>
  <font color="GREEN" size="-1">13</font>
  इति संचिन्त्य दुःखार्ता भर्तारं दुःखितं तदा<br>
      कपॊती लुब्धकेनाथ यत्ता वचनम अब्रवीत<br>
  <font color="GREEN" size="-1">14</font>
  हन्त वक्ष्यामि ते शरेयः शरुत्वा च कुरु तत तथा<br>
      शरणागत संत्राता भव कान्त विशेषतः<br>
  <font color="GREEN" size="-1">15</font>
  एष शाकुनिकः शेते तव वासं समाश्रितः<br>
      शीतार्तश च कषुधार्तश च पूजाम अस्मै परयॊजय<br>
  <font color="GREEN" size="-1">16</font>
  यॊ हि कश चिद दविजं हन्याद गां वा लॊकस्य मातरम<br>
      शरणागतं च यॊ हन्यात तुल्यं तेषां च पातकम<br>
  <font color="GREEN" size="-1">17</font>
  यास्माकं विहिता वृत्तिः कापॊती जातिधर्मतः<br>
      सा नयाय्यात्मवता नित्यं तवद्विधेनाभिवर्तितुम<br>
  <font color="GREEN" size="-1">18</font>
  यस तु धर्मं यथाशक्ति गृहस्थॊ हय अनुवर्तते<br>
      स परेत्य लभते लॊकान अक्षयान इति शुश्रुम<br>
  <font color="GREEN" size="-1">19</font>
  स तवं संतानवान अद्य पुत्रवान अपि च दविज<br>
      तत सवदेहे दयां तयक्त्वा धर्मार्थौ परिगृह्य वै<br>
      पूजाम अस्मै परयुङ्क्ष्व तवं परीयेतास्य मनॊ यथा<br>
  <font color="GREEN" size="-1">20</font>
  इति सा शकुनी वाक्यं कषारकस्था तपस्विनी<br>
      अतिदुःखान्विता परॊच्य भर्तारं समुदैक्षत<br>
  <font color="GREEN" size="-1">21</font>
  स पत्न्या वचनं शरुत्वा धर्मयुक्ति समन्वितम<br>
      हर्षेण महता युक्तॊ बाष्पव्याकुललॊचनः<br>
  <font color="GREEN" size="-1">22</font>
  तं वै शाकुनिकं दृष्ट्वा विधिदृष्टेन कर्मणा<br>
      पूजयाम आस यत्नेन स पक्षी पक्षिजीविनम<br>
  <font color="GREEN" size="-1">23</font>
  उवाच च सवागतं ते बरूहि किं करवाण्य अहम<br>
      संतापश च न कर्तव्यः सवगृहे वर्तते भवान<br>
  <font color="GREEN" size="-1">24</font>
  तद बरवीतु भवान कषिप्रं किं करॊमि किम इच्छसि<br>
      परणयेन बरवीमि तवां तवं हि नः शरणागतः<br>
  <font color="GREEN" size="-1">25</font>
  शरणागतस्य कर्तव्यम आतिथ्यम इह यत्नतः<br>
      पञ्च यज्ञप्रवृत्तेन गृहस्थेन विशेषतः<br>
  <font color="GREEN" size="-1">26</font>
  पञ्च यज्ञांस तु यॊ मॊहान न करॊति गृहाश्रमी<br>
      तस्य नायं नच परॊ लॊकॊ भवति धर्मतः<br>
  <font color="GREEN" size="-1">27</font>
  तद बरूहि तवं सुविस्रब्धॊ यत तवं वाचा वदिष्यसि<br>
      तत करिष्याम्य अहं सर्वं मा तवं लॊके मनः कृथाः<br>
  <font color="GREEN" size="-1">28</font>
  तस्य तद वचनं शरुत्वा शकुनेर लुब्धकॊ ऽबरवीत<br>
      बाधते खलु मा शीतं हिमत्राणं विधीयताम<br>
  <font color="GREEN" size="-1">29</font>
  एवम उक्तस ततः पक्षी पर्णान्य आस्तीर्य भूतले<br>
      यथा शुष्काणि यत्नेन जवलनार्थं दरुतं ययौ<br>
  <font color="GREEN" size="-1">30</font>
  स गत्वाङ्गार कर्मान्तं गृहीत्वाग्निम अथागमत<br>
      ततः शुष्केषु पर्णेषु पावकं सॊ ऽभयदीदिपत<br>
  <font color="GREEN" size="-1">31</font>
  सुसंदीप्तं महत कृत्वा तम आह शरणागतम<br>
      परतापय सुविस्रब्धं सवगात्राण्य अकुतॊभयः<br>
  <font color="GREEN" size="-1">32</font>
  स तथॊक्तस तथेत्य उक्त्वा लुब्धॊ गात्राण्य अतापयत<br>
      अग्निप्रत्यागत पराणस ततः पराह विहंगमम<br>
  <font color="GREEN" size="-1">33</font>
  दत्तम आहारम इच्छामि तवया कषुद बाधते हि माम<br>
      तद वचः स परतिश्रुत्य वाक्यम आह विहंगमः<br>
  <font color="GREEN" size="-1">34</font>
  न मे ऽसति विभवॊ येन नाशयामि तव कषुधाम<br>
      उत्पन्नेन हि जीवामॊ वयं नित्यं वनौकसः<br>
  <font color="GREEN" size="-1">35</font>
  संचयॊ नास्ति चास्माकं मुनीनाम इव कानने<br>
      इत्य उक्त्वा स तदा तत्र विवर्णवदनॊ ऽभवत<br>
  <font color="GREEN" size="-1">36</font>
  कथं नु खलु कर्तव्यम इति चिन्तापरः सदा<br>
      बभूव भरतश्रेष्ठ गर्हयन वृत्तिम आत्मनः<br>
  <font color="GREEN" size="-1">37</font>
  मुहूर्ताल लब्धसंज्ञस तु स पक्षी पक्षिघातकम<br>
      उवाच तर्पयिष्ये तवां मुहूर्तं परतिपालय<br>
  <font color="GREEN" size="-1">38</font>
  इत्य उक्त्वा शुष्कपर्णैः स संप्रज्वाल्य हुताशनम<br>
      हर्षेण महता युक्तः कपॊतः पुनर अब्रवीत<br>
  <font color="GREEN" size="-1">39</font>
  देवानां च मुनीनां च पितॄणां च महात्मनाम<br>
      शरुतपूर्वॊ मया धर्मॊ महान अतिथिपूजने<br>
  <font color="GREEN" size="-1">40</font>
  कुरुष्वानुग्रहं मे ऽदय सत्यम एतद बरवीमि ते<br>
      निश्चिता खलु मे बुद्धिर अतिथिप्रतिपूजने<br>
  <font color="GREEN" size="-1">41</font>
  ततः सत्यप्रतिज्ञॊ वै स पक्षी परहसन्न इव<br>
      तम अग्निं तरिः परिक्रम्य परविवेश महीपते<br>
  <font color="GREEN" size="-1">42</font>
  अग्निमध्यं परविष्टं त लुब्धॊ दृष्ट्वाथ पक्षिणम<br>
      चिन्तयाम आस मनसा किम इदं नु कृतं मया<br>
  <font color="GREEN" size="-1">43</font>
  अहॊ मम नृशंसस्य गर्हितस्य सवकर्मणा<br>
      अधर्मः सुमहान घॊरॊ भविष्यति न संशयः<br>
  <font color="GREEN" size="-1">44</font>
  एवं बहुविधं भूरि विललाप स लुब्धकः<br>
      गर्हयन सवानि कर्माणि दविजं दृष्ट्वा तथागतम<br>
 </td>
 <td width="50%" valign="TOP">
   <font color="GREEN" size="-1">1</font>
   [bh]<br>
       atha vṛkṣasya śākhāyāṃ vihaṃgaḥ sa suhṛjjanaḥ<br>
       dīrghakāloṣito rājaṃs tatra citratanū ruhaḥ<br>
   <font color="GREEN" size="-1">2</font>
  tasya kālyaṃ gatā bhāryā carituṃ nābhyavartata<br>
       prāptāṃ ca rajanīṃ dṛṣṭvā sa pakṣī paryatapyata<br>
   <font color="GREEN" size="-1">3</font>
  vātavarṣaṃ mahac cāsīn na cāgacchati me priyā<br>
       kiṃ nu tat kāraṇaṃ yena sādyāpi na nivartate<br>
   <font color="GREEN" size="-1">4</font>
  api svasti bhavet tasyāḥ priyāyā mama kānane<br>
       tayā virahitaṃ hīdaṃ śūnyam adya gṛhaṃ mama<br>
   <font color="GREEN" size="-1">5</font>
  yadi sā raktanetrāntā citrāṅgī madhurasvarā<br>
       adya nābhyeti me kāntā na kāryaṃ jīvitena me<br>
   <font color="GREEN" size="-1">6</font>
  patidharmaratā sādhvī prāṇebhyo 'pi garīyasī<br>
       sā hi śrāntaṃ kṣudhārtaṃ ca jānīte māṃ tapasvinī<br>
   <font color="GREEN" size="-1">7</font>
  anuraktā hitā caiva snigdhā caiva pativratā<br>
       yasya vai tādṛśī bhāryā dhanyaḥ sa manujo bhuvi<br>
   <font color="GREEN" size="-1">8</font>
  bhāryā hi paramo nāthaḥ puruṣasyeha paṭhyate<br>
       asahāyasya loke 'smiṁl lokayātrā sahāyinī<br>
   <font color="GREEN" size="-1">9</font>
  tathā rogābhibhūtasya nityaṃ kṛcchragatasya ca<br>
       nāsti bhāryāsamaṃ kiṃ cin narasyārtasya bheṣajam<br>
   <font color="GREEN" size="-1">10</font>
  nāsti bhāryāsamo bandhur nāsti bhāryāsamā gatiḥ<br>
      nāsti bhāryāsamo loke sahāyo dharmasādhanaḥ<br>
  <font color="GREEN" size="-1">11</font>
  evaṃ vipalatas tasya dvijasyārtasya tatra vai<br>
      gṛhītā śakunaghnena bhāryā śuśrāva bhāratīm<br>
  <font color="GREEN" size="-1">12</font>
  na sā strīty abhibhāṣā syād yasyā bhartā na tuṣyati<br>
      agnisākṣikam apy etad bhartā hi śaraṇaṃ striyaḥ<br>
  <font color="GREEN" size="-1">13</font>
  iti saṃcintya duḥkhārtā bhartāraṃ duḥkhitaṃ tadā<br>
      kapotī lubdhakenātha yattā vacanam abravīt<br>
  <font color="GREEN" size="-1">14</font>
  hanta vakṣyāmi te śreyaḥ śrutvā ca kuru tat tathā<br>
      śaraṇāgata saṃtrātā bhava kānta viśeṣataḥ<br>
  <font color="GREEN" size="-1">15</font>
  eṣa śākunikaḥ śete tava vāsaṃ samāśritaḥ<br>
      śītārtaś ca kṣudhārtaś ca pūjām asmai prayojaya<br>
  <font color="GREEN" size="-1">16</font>
  yo hi kaś cid dvijaṃ hanyād gāṃ vā lokasya mātaram<br>
      śaraṇāgataṃ ca yo hanyāt tulyaṃ teṣāṃ ca pātakam<br>
  <font color="GREEN" size="-1">17</font>
  yāsmākaṃ vihitā vṛttiḥ kāpotī jātidharmataḥ<br>
      sā nyāyyātmavatā nityaṃ tvadvidhenābhivartitum<br>
  <font color="GREEN" size="-1">18</font>
  yas tu dharmaṃ yathāśakti gṛhastho hy anuvartate<br>
      sa pretya labhate lokān akṣayān iti śuśruma<br>
  <font color="GREEN" size="-1">19</font>
  sa tvaṃ saṃtānavān adya putravān api ca dvija<br>
      tat svadehe dayāṃ tyaktvā dharmārthau parigṛhya vai<br>
      pūjām asmai prayuṅkṣva tvaṃ prīyetāsya mano yathā<br>
  <font color="GREEN" size="-1">20</font>
  iti sā śakunī vākyaṃ kṣārakasthā tapasvinī<br>
      atiduḥkhānvitā procya bhartāraṃ samudaikṣata<br>
  <font color="GREEN" size="-1">21</font>
  sa patnyā vacanaṃ śrutvā dharmayukti samanvitam<br>
      harṣeṇa mahatā yukto bāṣpavyākulalocanaḥ<br>
  <font color="GREEN" size="-1">22</font>
  taṃ vai śākunikaṃ dṛṣṭvā vidhidṛṣṭena karmaṇā<br>
      pūjayām āsa yatnena sa pakṣī pakṣijīvinam<br>
  <font color="GREEN" size="-1">23</font>
  uvāca ca svāgataṃ te brūhi kiṃ karavāṇy aham<br>
      saṃtāpaś ca na kartavyaḥ svagṛhe vartate bhavān<br>
  <font color="GREEN" size="-1">24</font>
  tad bravītu bhavān kṣipraṃ kiṃ karomi kim icchasi<br>
      praṇayena bravīmi tvāṃ tvaṃ hi naḥ śaraṇāgataḥ<br>
  <font color="GREEN" size="-1">25</font>
  śaraṇāgatasya kartavyam ātithyam iha yatnataḥ<br>
      pañca yajñapravṛttena gṛhasthena viśeṣataḥ<br>
  <font color="GREEN" size="-1">26</font>
  pañca yajñāṃs tu yo mohān na karoti gṛhāśramī<br>
      tasya nāyaṃ naca paro loko bhavati dharmataḥ<br>
  <font color="GREEN" size="-1">27</font>
  tad brūhi tvaṃ suvisrabdho yat tvaṃ vācā vadiṣyasi<br>
      tat kariṣyāmy ahaṃ sarvaṃ mā tvaṃ loke manaḥ kṛthāḥ<br>
  <font color="GREEN" size="-1">28</font>
  tasya tad vacanaṃ śrutvā śakuner lubdhako 'bravīt<br>
      bādhate khalu mā śītaṃ himatrāṇaṃ vidhīyatām<br>
  <font color="GREEN" size="-1">29</font>
  evam uktas tataḥ pakṣī parṇāny āstīrya bhūtale<br>
      yathā śuṣkāṇi yatnena jvalanārthaṃ drutaṃ yayau<br>
  <font color="GREEN" size="-1">30</font>
  sa gatvāṅgāra karmāntaṃ gṛhītvāgnim athāgamat<br>
      tataḥ śuṣkeṣu parṇeṣu pāvakaṃ so 'bhyadīdipat<br>
  <font color="GREEN" size="-1">31</font>
  susaṃdīptaṃ mahat kṛtvā tam āha śaraṇāgatam<br>
      pratāpaya suvisrabdhaṃ svagātrāṇy akutobhayaḥ<br>
  <font color="GREEN" size="-1">32</font>
  sa tathoktas tathety uktvā lubdho gātrāṇy atāpayat<br>
      agnipratyāgata prāṇas tataḥ prāha vihaṃgamam<br>
  <font color="GREEN" size="-1">33</font>
  dattam āhāram icchāmi tvayā kṣud bādhate hi mām<br>
      tad vacaḥ sa pratiśrutya vākyam āha vihaṃgamaḥ<br>
  <font color="GREEN" size="-1">34</font>
  na me 'sti vibhavo yena nāśayāmi tava kṣudhām<br>
      utpannena hi jīvāmo vayaṃ nityaṃ vanaukasaḥ<br>
  <font color="GREEN" size="-1">35</font>
  saṃcayo nāsti cāsmākaṃ munīnām iva kānane<br>
      ity uktvā sa tadā tatra vivarṇavadano 'bhavat<br>
  <font color="GREEN" size="-1">36</font>
  kathaṃ nu khalu kartavyam iti cintāparaḥ sadā<br>
      babhūva bharataśreṣṭha garhayan vṛttim ātmanaḥ<br>
  <font color="GREEN" size="-1">37</font>
  muhūrtāl labdhasaṃjñas tu sa pakṣī pakṣighātakam<br>
      uvāca tarpayiṣye tvāṃ muhūrtaṃ pratipālaya<br>
  <font color="GREEN" size="-1">38</font>
  ity uktvā śuṣkaparṇaiḥ sa saṃprajvālya hutāśanam<br>
      harṣeṇa mahatā yuktaḥ kapotaḥ punar abravīt<br>
  <font color="GREEN" size="-1">39</font>
  devānāṃ ca munīnāṃ ca pitṝṇāṃ ca mahātmanām<br>
      śrutapūrvo mayā dharmo mahān atithipūjane<br>
  <font color="GREEN" size="-1">40</font>
  kuruṣvānugrahaṃ me 'dya satyam etad bravīmi te<br>
      niścitā khalu me buddhir atithipratipūjane<br>
  <font color="GREEN" size="-1">41</font>
  tataḥ satyapratijño vai sa pakṣī prahasann iva<br>
      tam agniṃ triḥ parikramya praviveśa mahīpate<br>
  <font color="GREEN" size="-1">42</font>
  agnimadhyaṃ praviṣṭaṃ ta lubdho dṛṣṭvātha pakṣiṇam<br>
      cintayām āsa manasā kim idaṃ nu kṛtaṃ mayā<br>
  <font color="GREEN" size="-1">43</font>
  aho mama nṛśaṃsasya garhitasya svakarmaṇā<br>
      adharmaḥ sumahān ghoro bhaviṣyati na saṃśayaḥ<br>
  <font color="GREEN" size="-1">44</font>
  evaṃ bahuvidhaṃ bhūri vilalāpa sa lubdhakaḥ<br>
      garhayan svāni karmāṇi dvijaṃ dṛṣṭvā tathāgatam<br>
 </td>
 
 </table>
 <p></p><hr>
 <center>
 <a href="mbs12143.htm">Next: Chapter 143</a></center>
 </body>