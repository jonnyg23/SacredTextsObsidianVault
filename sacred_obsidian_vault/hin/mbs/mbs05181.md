<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi05.htm">Book 5 Index</a> 
 <a href="mbs05180.htm">Previous</a> 
 <a href="mbs05182.htm">Next</a> 
 </center>
 <hr>
 
 <center>
 <a href="../m05/index.htm">Book 5 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 5<br>Chapter 181
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   भीष्म उवाच<br>
       आत्मनस तु ततः सूतॊ हयानां च विशां पते<br>
       मम चापनयाम आस शल्यान कुशलसंमतः<br>
   <font color="GREEN" size="-1">2</font>
  सनातॊपवृत्तैस तुरगैर लब्धतॊयैर अविह्वलैः<br>
       परभात उदिते सूर्ये ततॊ युद्धम अवर्तत<br>
   <font color="GREEN" size="-1">3</font>
  दृष्ट्वा मां तूर्णम आयान्तं दंशितं सयन्दने सथितम<br>
       अकरॊद रथम अत्यर्थं रामः सज्जं परतापवान<br>
   <font color="GREEN" size="-1">4</font>
  ततॊ ऽहं रामम आयान्तं दृष्ट्वा समरकाङ्क्षिणम<br>
       धनुःश्रेष्ठं समुत्सृज्य सहसावतरं रथात<br>
   <font color="GREEN" size="-1">5</font>
  अभिवाद्य तथैवाहं रथम आरुह्य भारत<br>
       युयुत्सुर जामदग्न्यस्य परमुखे वीतभीः सथितः<br>
   <font color="GREEN" size="-1">6</font>
  ततॊ मां शरवर्षेण महता समवाकिरत<br>
       अहं च शरवर्षेण वर्षन्तं समवाकिरम<br>
   <font color="GREEN" size="-1">7</font>
  संक्रुद्धॊ जामदग्न्यस तु पुनर एव पतत्रिणः<br>
       परेषयाम आस मे राजन दीप्तास्यान उरगान इव<br>
   <font color="GREEN" size="-1">8</font>
  तान अहं निशितैर भल्लैः शतशॊ ऽथ सहस्रशः<br>
       अच्छिदं सहसा राजन्न अन्तरिक्षे पुनः पुनः<br>
   <font color="GREEN" size="-1">9</font>
  ततस तव अस्त्राणि दिव्यानि जामदग्न्यः परतापवान<br>
       मयि परचॊदयाम आस तान्य अहं परत्यषेधयम<br>
   <font color="GREEN" size="-1">10</font>
  अस्त्रैर एव महाबाहॊ चिकीर्षन्न अधिकां करियाम<br>
      ततॊ दिवि महान नादः परादुरासीत समन्ततः<br>
  <font color="GREEN" size="-1">11</font>
  ततॊ ऽहम अस्त्रं वायव्यं जामदग्न्ये परयुक्तवान<br>
      पत्याजघ्ने च तद रामॊ गुह्यकास्त्रेण भारत<br>
  <font color="GREEN" size="-1">12</font>
  ततॊ ऽसत्रम अहम आग्नेयम अनुमन्त्र्य परयुक्तवान<br>
      वारुणेनैव रामस तद वारयाम आस मे विभुः<br>
  <font color="GREEN" size="-1">13</font>
  एवम अस्त्राणि दिव्यानि रामस्याहम अवारयम<br>
      रामश च मम तेजस्वी दिव्यास्त्रविद अरिंदमः<br>
  <font color="GREEN" size="-1">14</font>
  ततॊ मां सव्यतॊ राजन रामः कुर्वन दविजॊत्तमः<br>
      उरस्य अविध्यत संक्रुद्धॊ जामदग्न्यॊ महाबलः<br>
  <font color="GREEN" size="-1">15</font>
  ततॊ ऽहं भरतश्रेष्ठ संन्यषीदं रथॊत्तमे<br>
      अथ मां कश्मलाविष्टं सूतस तूर्णम अपावहत<br>
      गॊरुतं भरतश्रेष्ठ रामबाणप्रपीडितम<br>
  <font color="GREEN" size="-1">16</font>
  ततॊ माम अपयातं वै भृशं विद्धम अचेतसम<br>
      रामस्यानुचरा हृष्टाः सर्वे दृष्ट्वा परचुक्रुशुः<br>
      अकृतव्रणप्रभृतयः काशिकन्या च भारत<br>
  <font color="GREEN" size="-1">17</font>
  ततस तु लब्धसंज्ञॊ ऽहं जञात्वा सूतम अथाब्रुवम<br>
      याहि सूत यतॊ रामः सज्जॊ ऽहं गतवेदनः<br>
  <font color="GREEN" size="-1">18</font>
  ततॊ माम अवहत सूतॊ हयैः परमशॊभितैः<br>
      नृत्यद्भिर इव कौरव्य मारुतप्रतिमैर गतौ<br>
  <font color="GREEN" size="-1">19</font>
  ततॊ ऽहं रामम आसाद्य बाणजालेन कौरव<br>
      अवाकिरं सुसंरब्धः संरब्धं विजिगीषया<br>
  <font color="GREEN" size="-1">20</font>
  तान आपतत एवासौ रामॊ बाणान अजिह्मगान<br>
      बाणैर एवाच्छिनत तूर्णम एकैकं तरिभिर आहवे<br>
  <font color="GREEN" size="-1">21</font>
  ततस ते मृदिताः सर्वे मम बाणाः सुसंशिताः<br>
      रामबाणैर दविधा छिन्नाः शतशॊ ऽथ महाहवे<br>
  <font color="GREEN" size="-1">22</font>
  ततः पुनः शरं दीप्तं सुप्रभं कालसंमितम<br>
      असृजं जामदग्न्याय रामायाहं जिघांसया<br>
  <font color="GREEN" size="-1">23</font>
  तेन तव अभिहतॊ गाढं बाणच्छेदवशं गतः<br>
      मुमॊह सहसा रामॊ भूमौ च निपपात ह<br>
  <font color="GREEN" size="-1">24</font>
  ततॊ हाहाकृतं सर्वं रामे भूतलम आश्रिते<br>
      जगद भारत संविग्नं यथार्कपतने ऽभवत<br>
  <font color="GREEN" size="-1">25</font>
  तत एनं सुसंविग्नाः सर्व एवाभिदुद्रुवुः<br>
      तपॊधनास ते सहसा काश्या च भृगुनन्दनम<br>
  <font color="GREEN" size="-1">26</font>
  त एनं संपरिष्वज्य शनैर आश्वासयंस तदा<br>
      पाणिभिर जलशीतैश च जयाशीर्भिश च कौरव<br>
  <font color="GREEN" size="-1">27</font>
  ततः स विह्वलॊ वाक्यं राम उत्थाय माब्रवीत<br>
      तिष्ठ भीष्म हतॊ ऽसीति बाणं संधाय कार्मुके<br>
  <font color="GREEN" size="-1">28</font>
  स मुक्तॊ नयपतत तूर्णं पार्श्वे सव्ये महाहवे<br>
      येनाहं भृशसंविग्नॊ वयाघूर्णित इव दरुमः<br>
  <font color="GREEN" size="-1">29</font>
  हत्वा हयांस ततॊ राजञ शीघ्रास्त्रेण महाहवे<br>
      अवाकिरन मां विश्रब्धॊ बाणैस तैर लॊमवाहिभिः<br>
  <font color="GREEN" size="-1">30</font>
  ततॊ ऽहम अपि शीघ्रास्त्रं समरे ऽपरतिवारणम<br>
      अवासृजं महाबाहॊ ते ऽनतराधिष्ठिताः शराः<br>
      रामस्य मम चैवाशु वयॊमावृत्य समन्ततः<br>
  <font color="GREEN" size="-1">31</font>
  न सम सूर्यः परतपति शरजालसमावृतः<br>
      मातरिश्वान्तरे तस्मिन मेघरुद्ध इवानदत<br>
  <font color="GREEN" size="-1">32</font>
  ततॊ वायॊः परकम्पाच च सूर्यस्य च मरीचिभिः<br>
      अभितापात सवभावाच च पावकः समजायत<br>
  <font color="GREEN" size="-1">33</font>
  ते शराः सवसमुत्थेन परदीप्ताश चित्रभानुना<br>
      भूमौ सर्वे तदा राजन भस्मभूताः परपेदिरे<br>
  <font color="GREEN" size="-1">34</font>
  तदा शतसहस्राणि परयुतान्य अर्बुदानि च<br>
      अयुतान्य अथ खर्वाणि निखर्वाणि च कौरव<br>
      रामः शराणां संक्रुद्धॊ मयि तूर्णम अपातयत<br>
  <font color="GREEN" size="-1">35</font>
  ततॊ ऽहं तान अपि रणे शरैर आशीविषॊपमैः<br>
      संछिद्य भूमौ नृपते ऽपातयं पन्नगान इव<br>
  <font color="GREEN" size="-1">36</font>
  एवं तद अभवद युद्धं तदा भरतसत्तम<br>
      संध्याकाले वयतीते तु वयपायात स च मे गुरुः<br>
 </td>
 <td width="50%" valign="TOP">
   <font color="GREEN" size="-1">1</font>
   bhīṣma uvāca<br>
       ātmanas tu tataḥ sūto hayānāṃ ca viśāṃ pate<br>
       mama cāpanayām āsa śalyān kuśalasaṃmataḥ<br>
   <font color="GREEN" size="-1">2</font>
  snātopavṛttais turagair labdhatoyair avihvalaiḥ<br>
       prabhāta udite sūrye tato yuddham avartata<br>
   <font color="GREEN" size="-1">3</font>
  dṛṣṭvā māṃ tūrṇam āyāntaṃ daṃśitaṃ syandane sthitam<br>
       akarod ratham atyarthaṃ rāmaḥ sajjaṃ pratāpavān<br>
   <font color="GREEN" size="-1">4</font>
  tato 'haṃ rāmam āyāntaṃ dṛṣṭvā samarakāṅkṣiṇam<br>
       dhanuḥśreṣṭhaṃ samutsṛjya sahasāvataraṃ rathāt<br>
   <font color="GREEN" size="-1">5</font>
  abhivādya tathaivāhaṃ ratham āruhya bhārata<br>
       yuyutsur jāmadagnyasya pramukhe vītabhīḥ sthitaḥ<br>
   <font color="GREEN" size="-1">6</font>
  tato māṃ śaravarṣeṇa mahatā samavākirat<br>
       ahaṃ ca śaravarṣeṇa varṣantaṃ samavākiram<br>
   <font color="GREEN" size="-1">7</font>
  saṃkruddho jāmadagnyas tu punar eva patatriṇaḥ<br>
       preṣayām āsa me rājan dīptāsyān uragān iva<br>
   <font color="GREEN" size="-1">8</font>
  tān ahaṃ niśitair bhallaiḥ śataśo 'tha sahasraśaḥ<br>
       acchidaṃ sahasā rājann antarikṣe punaḥ punaḥ<br>
   <font color="GREEN" size="-1">9</font>
  tatas tv astrāṇi divyāni jāmadagnyaḥ pratāpavān<br>
       mayi pracodayām āsa tāny ahaṃ pratyaṣedhayam<br>
   <font color="GREEN" size="-1">10</font>
  astrair eva mahābāho cikīrṣann adhikāṃ kriyām<br>
      tato divi mahān nādaḥ prādurāsīt samantataḥ<br>
  <font color="GREEN" size="-1">11</font>
  tato 'ham astraṃ vāyavyaṃ jāmadagnye prayuktavān<br>
      patyājaghne ca tad rāmo guhyakāstreṇa bhārata<br>
  <font color="GREEN" size="-1">12</font>
  tato 'stram aham āgneyam anumantrya prayuktavān<br>
      vāruṇenaiva rāmas tad vārayām āsa me vibhuḥ<br>
  <font color="GREEN" size="-1">13</font>
  evam astrāṇi divyāni rāmasyāham avārayam<br>
      rāmaś ca mama tejasvī divyāstravid ariṃdamaḥ<br>
  <font color="GREEN" size="-1">14</font>
  tato māṃ savyato rājan rāmaḥ kurvan dvijottamaḥ<br>
      urasy avidhyat saṃkruddho jāmadagnyo mahābalaḥ<br>
  <font color="GREEN" size="-1">15</font>
  tato 'haṃ bharataśreṣṭha saṃnyaṣīdaṃ rathottame<br>
      atha māṃ kaśmalāviṣṭaṃ sūtas tūrṇam apāvahat<br>
      gorutaṃ bharataśreṣṭha rāmabāṇaprapīḍitam<br>
  <font color="GREEN" size="-1">16</font>
  tato mām apayātaṃ vai bhṛśaṃ viddham acetasam<br>
      rāmasyānucarā hṛṣṭāḥ sarve dṛṣṭvā pracukruśuḥ<br>
      akṛtavraṇaprabhṛtayaḥ kāśikanyā ca bhārata<br>
  <font color="GREEN" size="-1">17</font>
  tatas tu labdhasaṃjño 'haṃ jñātvā sūtam athābruvam<br>
      yāhi sūta yato rāmaḥ sajjo 'haṃ gatavedanaḥ<br>
  <font color="GREEN" size="-1">18</font>
  tato mām avahat sūto hayaiḥ paramaśobhitaiḥ<br>
      nṛtyadbhir iva kauravya mārutapratimair gatau<br>
  <font color="GREEN" size="-1">19</font>
  tato 'haṃ rāmam āsādya bāṇajālena kaurava<br>
      avākiraṃ susaṃrabdhaḥ saṃrabdhaṃ vijigīṣayā<br>
  <font color="GREEN" size="-1">20</font>
  tān āpatata evāsau rāmo bāṇān ajihmagān<br>
      bāṇair evācchinat tūrṇam ekaikaṃ tribhir āhave<br>
  <font color="GREEN" size="-1">21</font>
  tatas te mṛditāḥ sarve mama bāṇāḥ susaṃśitāḥ<br>
      rāmabāṇair dvidhā chinnāḥ śataśo 'tha mahāhave<br>
  <font color="GREEN" size="-1">22</font>
  tataḥ punaḥ śaraṃ dīptaṃ suprabhaṃ kālasaṃmitam<br>
      asṛjaṃ jāmadagnyāya rāmāyāhaṃ jighāṃsayā<br>
  <font color="GREEN" size="-1">23</font>
  tena tv abhihato gāḍhaṃ bāṇacchedavaśaṃ gataḥ<br>
      mumoha sahasā rāmo bhūmau ca nipapāta ha<br>
  <font color="GREEN" size="-1">24</font>
  tato hāhākṛtaṃ sarvaṃ rāme bhūtalam āśrite<br>
      jagad bhārata saṃvignaṃ yathārkapatane 'bhavat<br>
  <font color="GREEN" size="-1">25</font>
  tata enaṃ susaṃvignāḥ sarva evābhidudruvuḥ<br>
      tapodhanās te sahasā kāśyā ca bhṛgunandanam<br>
  <font color="GREEN" size="-1">26</font>
  ta enaṃ saṃpariṣvajya śanair āśvāsayaṃs tadā<br>
      pāṇibhir jalaśītaiś ca jayāśīrbhiś ca kaurava<br>
  <font color="GREEN" size="-1">27</font>
  tataḥ sa vihvalo vākyaṃ rāma utthāya mābravīt<br>
      tiṣṭha bhīṣma hato 'sīti bāṇaṃ saṃdhāya kārmuke<br>
  <font color="GREEN" size="-1">28</font>
  sa mukto nyapatat tūrṇaṃ pārśve savye mahāhave<br>
      yenāhaṃ bhṛśasaṃvigno vyāghūrṇita iva drumaḥ<br>
  <font color="GREEN" size="-1">29</font>
  hatvā hayāṃs tato rājañ śīghrāstreṇa mahāhave<br>
      avākiran māṃ viśrabdho bāṇais tair lomavāhibhiḥ<br>
  <font color="GREEN" size="-1">30</font>
  tato 'ham api śīghrāstraṃ samare 'prativāraṇam<br>
      avāsṛjaṃ mahābāho te 'ntarādhiṣṭhitāḥ śarāḥ<br>
      rāmasya mama caivāśu vyomāvṛtya samantataḥ<br>
  <font color="GREEN" size="-1">31</font>
  na sma sūryaḥ pratapati śarajālasamāvṛtaḥ<br>
      mātariśvāntare tasmin megharuddha ivānadat<br>
  <font color="GREEN" size="-1">32</font>
  tato vāyoḥ prakampāc ca sūryasya ca marīcibhiḥ<br>
      abhitāpāt svabhāvāc ca pāvakaḥ samajāyata<br>
  <font color="GREEN" size="-1">33</font>
  te śarāḥ svasamutthena pradīptāś citrabhānunā<br>
      bhūmau sarve tadā rājan bhasmabhūtāḥ prapedire<br>
  <font color="GREEN" size="-1">34</font>
  tadā śatasahasrāṇi prayutāny arbudāni ca<br>
      ayutāny atha kharvāṇi nikharvāṇi ca kaurava<br>
      rāmaḥ śarāṇāṃ saṃkruddho mayi tūrṇam apātayat<br>
  <font color="GREEN" size="-1">35</font>
  tato 'haṃ tān api raṇe śarair āśīviṣopamaiḥ<br>
      saṃchidya bhūmau nṛpate 'pātayaṃ pannagān iva<br>
  <font color="GREEN" size="-1">36</font>
  evaṃ tad abhavad yuddhaṃ tadā bharatasattama<br>
      saṃdhyākāle vyatīte tu vyapāyāt sa ca me guruḥ<br>
 </td>
 
 </table>
 <p></p><hr>
 <center>
 <a href="mbs05182.htm">Next: Chapter 182</a></center>
 </body>