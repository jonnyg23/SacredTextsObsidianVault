<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi06.htm">Book 6 Index</a> 
 <a href="mbs06078.htm">Previous</a> 
 <a href="mbs06080.htm">Next</a> 
 </center>
 <hr>
 
 <center>
 <a href="../m06/index.htm">Book 6 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 6<br>Chapter 79
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [धृ]<br>
       बहूनीह विचित्राणि दवैरथानि सम संजय<br>
       पाण्डूनां मामकैः सार्धम अश्रौषं तव जल्पतः<br>
   <font color="GREEN" size="-1">2</font>
  न चैव मामकं कं चिद धृष्टं शंससि संजय<br>
       नित्यं पाण्डुसुतान हृष्टान अभग्नांश चैव शंससि<br>
   <font color="GREEN" size="-1">3</font>
  जीयमानान विमनसॊ मामकान विगतौजसः<br>
       वदसे संयुगे सूत दिष्टम एतद असंशयम<br>
   <font color="GREEN" size="-1">4</font>
   [स]<br>
       यथाशक्ति यथॊत्साहं युद्धे चेष्टन्ति तावकाः<br>
       दर्शयानाः परं शक्त्या पौरुषं पुरुषर्षभ<br>
   <font color="GREEN" size="-1">5</font>
  गङ्गायाः सुरनद्या वै सवादु भूतं यथॊदकम<br>
       महॊदधि गुणाभ्यासाल लवणत्वं निगच्छति<br>
   <font color="GREEN" size="-1">6</font>
  तथा तत पौरुषं राजंस तावकानां महात्मनाम<br>
       पराप्य पाण्डुसुतान वीरान वयर्थं भवति संयुगे<br>
   <font color="GREEN" size="-1">7</font>
  घटमानान यथाशक्ति कुर्वाणान कर्म दुष्करम<br>
       न दॊषेण कुरुश्रेष्ठ कौरवान गन्तुम अर्हसि<br>
   <font color="GREEN" size="-1">8</font>
  तवापराधात सुमहान सपुत्रस्य विशां पते<br>
       पृथिव्याः परक्षयॊ घॊरॊ यम राष्ट्रविवर्धनः<br>
   <font color="GREEN" size="-1">9</font>
  आत्मदॊषात समुत्पन्नं शॊचितुं नार्हसे नृप<br>
       न हि रक्षन्ति राजानः सर्वार्थान नापि जीवितम<br>
   <font color="GREEN" size="-1">10</font>
  युद्धे सुकृतिनां लॊकान इच्छन्तॊ वसुधाधिपाः<br>
      चमूं विगाह्य युध्यन्ते नित्यं सवर्गपरायणाः<br>
  <font color="GREEN" size="-1">11</font>
  पूर्वाह्णे तु महाराज परावर्तत जनक्षयः<br>
      तन ममैकमना भूत्वा शृणु देवासुरॊपमम<br>
  <font color="GREEN" size="-1">12</font>
  आवन्त्यौ तु महेष्वासौ महात्मानौ महाबलौ<br>
      इरावन्तम अभिप्रेक्ष्य समेयातां रणॊत्कटौ<br>
      तेषां परववृते युद्धं तुमुलं लॊमहर्षणम<br>
  <font color="GREEN" size="-1">13</font>
  इरावांस तु सुसंक्रुद्धॊ भरातरौ देवरूपिणौ<br>
      विव्याध निशितैस तूर्णं शरैः संनतपर्वभिः<br>
      ताव एनं परत्यविध्येतां समरे चित्रयॊधिनौ<br>
  <font color="GREEN" size="-1">14</font>
  युध्यतां हि तथा राजन विशेषॊ न वयदृश्यत<br>
      यततां शत्रुनाशाय कृतप्रतिकृतैषिणाम<br>
  <font color="GREEN" size="-1">15</font>
  इरावांस तु ततॊ राजन्न अनुविन्दस्य सायकैः<br>
      चतुर्भिश चतुरॊ वाहान अनयद यमसादनम<br>
  <font color="GREEN" size="-1">16</font>
  भल्लाभ्यां च सुतीक्ष्णाभ्यां धनुः केतुं च मारिष<br>
      चिच्छेद समरे राजंस तद अद्भुतम इवाभवत<br>
  <font color="GREEN" size="-1">17</font>
  तयक्त्वानुविन्दॊ ऽथ रथं विन्दस्य रथम आस्थितः<br>
      धनुर गृहीत्वा नवमं भारसाधनम उत्तमम<br>
  <font color="GREEN" size="-1">18</font>
  ताव एकस्थौ रणे वीराव आवन्त्यौ रथिनां वरौ<br>
      शरान मुमुचतुस तूर्णम इरावति महात्मनि<br>
  <font color="GREEN" size="-1">19</font>
  ताभ्यां मुक्ता महावेगाः शराः काञ्चनभूषणाः<br>
      दिवाकरपथं पराप्य छादयाम आसुर अम्बरम<br>
  <font color="GREEN" size="-1">20</font>
  इरावांस तु ततः करुद्धॊ भरातरौ तौ महारथौ<br>
      ववर्ष शरवर्षेण सारथिं चाप्य अपातयत<br>
  <font color="GREEN" size="-1">21</font>
  तस्मिन निपतिते भूमौ गतसत्त्वे ऽथ सारथौ<br>
      रथः परदुद्राव दिशः समुद्भ्रान्त हयस ततः<br>
  <font color="GREEN" size="-1">22</font>
  तौ स जित्वा महाराज नागराजसुता सुतः<br>
      पौरुषं खयापयंस तूर्णं वयधमत तव वाहिनीम<br>
  <font color="GREEN" size="-1">23</font>
  सा वध्यमाना समरे धार्तराष्ट्री महाचमूः<br>
      वेगान बहुविधांश चक्रे विषं पीत्वेव मानवः<br>
  <font color="GREEN" size="-1">24</font>
  हैडिम्बॊ राक्षसेन्द्रस तु भगदत्तं समाद्रवत<br>
      रथेनादित्यवर्णेन स धवजेन महाबलः<br>
  <font color="GREEN" size="-1">25</font>
  ततः पराग्ज्यॊतिषॊ राजा नागराजं समास्थितः<br>
      यथा वज्रधरः पूर्वं संग्रमे तारकामये<br>
  <font color="GREEN" size="-1">26</font>
  ततर देवाः स गन्धर्वा ऋषयश च समागताः<br>
      विशेषं न सम विविदुर हैडिम्ब भगदत्तयॊः<br>
  <font color="GREEN" size="-1">27</font>
  यथा सुरपतिः शक्रस तरासयाम आस दानवान<br>
      तथैव समरे राजंस तरासयाम आस पाण्डवान<br>
  <font color="GREEN" size="-1">28</font>
  तेन विद्राव्यमाणास ते पाण्डवाः सर्वतॊदिशम<br>
      तरातारं नाभ्यविन्दन्त सवेष्व अनीकेषु भारत<br>
  <font color="GREEN" size="-1">29</font>
  भैमसेनिं रथस्थं तु तत्रापश्याम भारत<br>
      शेषा विमनसॊ भूत्वा पराद्रवन्त महारथाः<br>
  <font color="GREEN" size="-1">30</font>
  निवृत्तेषु तु पाण्डूनां पुनः सैन्येषु भारत<br>
      आसीन निष्टानकॊ घॊरस तव सैन्येषु संयुगे<br>
  <font color="GREEN" size="-1">31</font>
  घटॊत्कचस ततॊ राजन भगदत्तं महारणे<br>
      शरैः परच्छादयाम आस मेरुं गिरिम इवाम्बुदः<br>
  <font color="GREEN" size="-1">32</font>
  निहत्य ताञ शरान राजा राक्षसस्य धनुश्च्युतान<br>
      भैमसेनिं रणे तूर्णं सर्वमर्मस्व अताडयत<br>
  <font color="GREEN" size="-1">33</font>
  स ताड्यमानॊ बहुभिः शरैः संनतपर्वभिः<br>
      न विव्यथे राक्षसेन्द्रॊ भिद्यमान इवाचलः<br>
  <font color="GREEN" size="-1">34</font>
  तस्य पराग्ज्यॊतिषः करुद्धस तॊमरान स चतुर्दश<br>
      परेषयाम आस समरे तांश च चिच्छेद राक्षसः<br>
  <font color="GREEN" size="-1">35</font>
  स तांश छित्त्वा महाबाहुस तॊमरान निशितैः शरैः<br>
      भगदत्तं च विव्याध सप्तत्या कङ्कपत्रिभिः<br>
  <font color="GREEN" size="-1">36</font>
  ततः पराग्ज्यॊतिषॊ राजन परहसन्न इव भारत<br>
      तस्याश्वांश चतुरः संख्ये पातयाम आस सायकैः<br>
  <font color="GREEN" size="-1">37</font>
  स हताश्वे रथे तिष्ठन राक्षसेन्द्रः परतापवान<br>
      शक्तिं चिक्षेप वेगेन पराग्ज्यॊतिष गजं परति<br>
  <font color="GREEN" size="-1">38</font>
  ताम आपतन्तीं सहसा हेमदण्डां सुवेगिनाम<br>
      तरिधा चिच्छेद नृपतिः सा वयकीर्यत मेदिनीम<br>
  <font color="GREEN" size="-1">39</font>
  शक्तिं विनिहतां दृष्ट्वा हैडिम्बः पराद्रवद भयात<br>
      यथेन्द्रस्य रणात पूर्वं नमुचिर दैत्य सत्तमः<br>
  <font color="GREEN" size="-1">40</font>
  तं विजित्य रणे शूरं विक्रान्तं खयातपौरुषम<br>
      अजेयं समरे राजन यमेन वरुणेन च<br>
  <font color="GREEN" size="-1">41</font>
  पाण्डवीं समरे सेनां संममर्द स कुञ्जरः<br>
      यथा वनगजॊ राजन मृद्गंश चरति पद्मिनीम<br>
  <font color="GREEN" size="-1">42</font>
  मद्रेश्वरस तु समरे यमाभ्यां सह संगतः<br>
      सवस्रीयौ छादयां चक्रे शरौघैः पाण्डुनन्दनौ<br>
  <font color="GREEN" size="-1">43</font>
  सहदेवस तु समरे मातुलं वीक्ष्य संगतम<br>
      अवारयच छरौघेण मेघॊ यद्वद दिवाकरम<br>
  <font color="GREEN" size="-1">44</font>
  छाद्यमानः शरौघेण हृष्टरूपतरॊ ऽभवत<br>
      तयॊश चाप्य अभवत परीतिर अतुला मातृकारणात<br>
  <font color="GREEN" size="-1">45</font>
  ततः परहस्य समरे नकुलस्य महारथः<br>
      अश्वान वै चतुरॊ राजंश चतुर्भिः सायकॊत्तमैः<br>
      परेषयाम आस समरे यमस्य सदनं परति<br>
  <font color="GREEN" size="-1">46</font>
  हयाश्वात तु रथात तूर्णम अवप्लुत्य महारथः<br>
      आरुरॊह ततॊ हानं भरातुर एव यशस्विनः<br>
  <font color="GREEN" size="-1">47</font>
  एकस्थौ तु रणे शूरौ दृढे विक्षिप्य कार्मुके<br>
      मद्रराजरथं करुद्धौ छादयाम आसतुः कषणात<br>
  <font color="GREEN" size="-1">48</font>
  स चछाद्यमानॊ बहुभिः शरैः संनतपर्वभिः<br>
      सवस्रीयाभ्यां नरव्याघ्रॊ नाकम्पत यथाचलः<br>
      परहसन्न इव तां चापि शरवृष्टिं जघान ह<br>
  <font color="GREEN" size="-1">49</font>
  सहदेवस ततः करुद्धः शरम उद्यम्य वीर्यवान<br>
      मद्रराजम अभिप्रेक्ष्य परेषयाम आस भारत<br>
  <font color="GREEN" size="-1">50</font>
  स शरः परेषितस तेन गरुत्मान इव वेगवान<br>
      मद्रराजं विनिर्भिद्य निपपात महीतले<br>
  <font color="GREEN" size="-1">51</font>
  स गाढविद्धॊ वयथितॊ रथॊपस्थे महारथः<br>
      निषसाद महाराज कश्मलं च जगाम ह<br>
  <font color="GREEN" size="-1">52</font>
  तं विसंज्ञं निपतितं सूतः संप्रेक्ष्य संयुगे<br>
      अपॊवाह रथेनाजौ यमाभ्याम अभिपीडितम<br>
  <font color="GREEN" size="-1">53</font>
  दृट्ष्वा मद्रेश्वर रथं धार्तराष्ट्राः पराङ्मुखम<br>
      सर्वे विमनसॊ भूत्वा नेदम अस्तीत्य अचिन्तयन<br>
  <font color="GREEN" size="-1">54</font>
  निर्जित्य मातुलं संख्ये माद्रीपुत्रौ महारथौ<br>
      दध्मतुर मुदितौ शङ्खौ सिंहनादं विनेदतुः<br>
  <font color="GREEN" size="-1">55</font>
  अभिदुद्रुवतुर हृष्टौ तव सैन्यं विशां पते<br>
      यथा दैत्य चमूं राजन्न इन्द्रॊपेन्द्राव इवामरौ<br>
 </td>
 <td width="50%" valign="TOP">
   <font color="GREEN" size="-1">1</font>
   [dhṛ]<br>
       bahūnīha vicitrāṇi dvairathāni sma saṃjaya<br>
       pāṇḍūnāṃ māmakaiḥ sārdham aśrauṣaṃ tava jalpataḥ<br>
   <font color="GREEN" size="-1">2</font>
  na caiva māmakaṃ kaṃ cid dhṛṣṭaṃ śaṃsasi saṃjaya<br>
       nityaṃ pāṇḍusutān hṛṣṭān abhagnāṃś caiva śaṃsasi<br>
   <font color="GREEN" size="-1">3</font>
  jīyamānān vimanaso māmakān vigataujasaḥ<br>
       vadase saṃyuge sūta diṣṭam etad asaṃśayam<br>
   <font color="GREEN" size="-1">4</font>
   [s]<br>
       yathāśakti yathotsāhaṃ yuddhe ceṣṭanti tāvakāḥ<br>
       darśayānāḥ paraṃ śaktyā pauruṣaṃ puruṣarṣabha<br>
   <font color="GREEN" size="-1">5</font>
  gaṅgāyāḥ suranadyā vai svādu bhūtaṃ yathodakam<br>
       mahodadhi guṇābhyāsāl lavaṇatvaṃ nigacchati<br>
   <font color="GREEN" size="-1">6</font>
  tathā tat pauruṣaṃ rājaṃs tāvakānāṃ mahātmanām<br>
       prāpya pāṇḍusutān vīrān vyarthaṃ bhavati saṃyuge<br>
   <font color="GREEN" size="-1">7</font>
  ghaṭamānān yathāśakti kurvāṇān karma duṣkaram<br>
       na doṣeṇa kuruśreṣṭha kauravān gantum arhasi<br>
   <font color="GREEN" size="-1">8</font>
  tavāparādhāt sumahān saputrasya viśāṃ pate<br>
       pṛthivyāḥ prakṣayo ghoro yama rāṣṭravivardhanaḥ<br>
   <font color="GREEN" size="-1">9</font>
  ātmadoṣāt samutpannaṃ śocituṃ nārhase nṛpa<br>
       na hi rakṣanti rājānaḥ sarvārthān nāpi jīvitam<br>
   <font color="GREEN" size="-1">10</font>
  yuddhe sukṛtināṃ lokān icchanto vasudhādhipāḥ<br>
      camūṃ vigāhya yudhyante nityaṃ svargaparāyaṇāḥ<br>
  <font color="GREEN" size="-1">11</font>
  pūrvāhṇe tu mahārāja prāvartata janakṣayaḥ<br>
      tan mamaikamanā bhūtvā śṛṇu devāsuropamam<br>
  <font color="GREEN" size="-1">12</font>
  āvantyau tu maheṣvāsau mahātmānau mahābalau<br>
      irāvantam abhiprekṣya sameyātāṃ raṇotkaṭau<br>
      teṣāṃ pravavṛte yuddhaṃ tumulaṃ lomaharṣaṇam<br>
  <font color="GREEN" size="-1">13</font>
  irāvāṃs tu susaṃkruddho bhrātarau devarūpiṇau<br>
      vivyādha niśitais tūrṇaṃ śaraiḥ saṃnataparvabhiḥ<br>
      tāv enaṃ pratyavidhyetāṃ samare citrayodhinau<br>
  <font color="GREEN" size="-1">14</font>
  yudhyatāṃ hi tathā rājan viśeṣo na vyadṛśyata<br>
      yatatāṃ śatrunāśāya kṛtapratikṛtaiṣiṇām<br>
  <font color="GREEN" size="-1">15</font>
  irāvāṃs tu tato rājann anuvindasya sāyakaiḥ<br>
      caturbhiś caturo vāhān anayad yamasādanam<br>
  <font color="GREEN" size="-1">16</font>
  bhallābhyāṃ ca sutīkṣṇābhyāṃ dhanuḥ ketuṃ ca māriṣa<br>
      ciccheda samare rājaṃs tad adbhutam ivābhavat<br>
  <font color="GREEN" size="-1">17</font>
  tyaktvānuvindo 'tha rathaṃ vindasya ratham āsthitaḥ<br>
      dhanur gṛhītvā navamaṃ bhārasādhanam uttamam<br>
  <font color="GREEN" size="-1">18</font>
  tāv ekasthau raṇe vīrāv āvantyau rathināṃ varau<br>
      śarān mumucatus tūrṇam irāvati mahātmani<br>
  <font color="GREEN" size="-1">19</font>
  tābhyāṃ muktā mahāvegāḥ śarāḥ kāñcanabhūṣaṇāḥ<br>
      divākarapathaṃ prāpya chādayām āsur ambaram<br>
  <font color="GREEN" size="-1">20</font>
  irāvāṃs tu tataḥ kruddho bhrātarau tau mahārathau<br>
      vavarṣa śaravarṣeṇa sārathiṃ cāpy apātayat<br>
  <font color="GREEN" size="-1">21</font>
  tasmin nipatite bhūmau gatasattve 'tha sārathau<br>
      rathaḥ pradudrāva diśaḥ samudbhrānta hayas tataḥ<br>
  <font color="GREEN" size="-1">22</font>
  tau sa jitvā mahārāja nāgarājasutā sutaḥ<br>
      pauruṣaṃ khyāpayaṃs tūrṇaṃ vyadhamat tava vāhinīm<br>
  <font color="GREEN" size="-1">23</font>
  sā vadhyamānā samare dhārtarāṣṭrī mahācamūḥ<br>
      vegān bahuvidhāṃś cakre viṣaṃ pītveva mānavaḥ<br>
  <font color="GREEN" size="-1">24</font>
  haiḍimbo rākṣasendras tu bhagadattaṃ samādravat<br>
      rathenādityavarṇena sa dhvajena mahābalaḥ<br>
  <font color="GREEN" size="-1">25</font>
  tataḥ prāgjyotiṣo rājā nāgarājaṃ samāsthitaḥ<br>
      yathā vajradharaḥ pūrvaṃ saṃgrame tārakāmaye<br>
  <font color="GREEN" size="-1">26</font>
  tatar devāḥ sa gandharvā ṛṣayaś ca samāgatāḥ<br>
      viśeṣaṃ na sma vividur haiḍimba bhagadattayoḥ<br>
  <font color="GREEN" size="-1">27</font>
  yathā surapatiḥ śakras trāsayām āsa dānavān<br>
      tathaiva samare rājaṃs trāsayām āsa pāṇḍavān<br>
  <font color="GREEN" size="-1">28</font>
  tena vidrāvyamāṇās te pāṇḍavāḥ sarvatodiśam<br>
      trātāraṃ nābhyavindanta sveṣv anīkeṣu bhārata<br>
  <font color="GREEN" size="-1">29</font>
  bhaimaseniṃ rathasthaṃ tu tatrāpaśyāma bhārata<br>
      śeṣā vimanaso bhūtvā prādravanta mahārathāḥ<br>
  <font color="GREEN" size="-1">30</font>
  nivṛtteṣu tu pāṇḍūnāṃ punaḥ sainyeṣu bhārata<br>
      āsīn niṣṭānako ghoras tava sainyeṣu saṃyuge<br>
  <font color="GREEN" size="-1">31</font>
  ghaṭotkacas tato rājan bhagadattaṃ mahāraṇe<br>
      śaraiḥ pracchādayām āsa meruṃ girim ivāmbudaḥ<br>
  <font color="GREEN" size="-1">32</font>
  nihatya tāñ śarān rājā rākṣasasya dhanuścyutān<br>
      bhaimaseniṃ raṇe tūrṇaṃ sarvamarmasv atāḍayat<br>
  <font color="GREEN" size="-1">33</font>
  sa tāḍyamāno bahubhiḥ śaraiḥ saṃnataparvabhiḥ<br>
      na vivyathe rākṣasendro bhidyamāna ivācalaḥ<br>
  <font color="GREEN" size="-1">34</font>
  tasya prāgjyotiṣaḥ kruddhas tomarān sa caturdaśa<br>
      preṣayām āsa samare tāṃś ca ciccheda rākṣasaḥ<br>
  <font color="GREEN" size="-1">35</font>
  sa tāṃś chittvā mahābāhus tomarān niśitaiḥ śaraiḥ<br>
      bhagadattaṃ ca vivyādha saptatyā kaṅkapatribhiḥ<br>
  <font color="GREEN" size="-1">36</font>
  tataḥ prāgjyotiṣo rājan prahasann iva bhārata<br>
      tasyāśvāṃś caturaḥ saṃkhye pātayām āsa sāyakaiḥ<br>
  <font color="GREEN" size="-1">37</font>
  sa hatāśve rathe tiṣṭhan rākṣasendraḥ pratāpavān<br>
      śaktiṃ cikṣepa vegena prāgjyotiṣa gajaṃ prati<br>
  <font color="GREEN" size="-1">38</font>
  tām āpatantīṃ sahasā hemadaṇḍāṃ suveginām<br>
      tridhā ciccheda nṛpatiḥ sā vyakīryata medinīm<br>
  <font color="GREEN" size="-1">39</font>
  śaktiṃ vinihatāṃ dṛṣṭvā haiḍimbaḥ prādravad bhayāt<br>
      yathendrasya raṇāt pūrvaṃ namucir daitya sattamaḥ<br>
  <font color="GREEN" size="-1">40</font>
  taṃ vijitya raṇe śūraṃ vikrāntaṃ khyātapauruṣam<br>
      ajeyaṃ samare rājan yamena varuṇena ca<br>
  <font color="GREEN" size="-1">41</font>
  pāṇḍavīṃ samare senāṃ saṃmamarda sa kuñjaraḥ<br>
      yathā vanagajo rājan mṛdgaṃś carati padminīm<br>
  <font color="GREEN" size="-1">42</font>
  madreśvaras tu samare yamābhyāṃ saha saṃgataḥ<br>
      svasrīyau chādayāṃ cakre śaraughaiḥ pāṇḍunandanau<br>
  <font color="GREEN" size="-1">43</font>
  sahadevas tu samare mātulaṃ vīkṣya saṃgatam<br>
      avārayac charaugheṇa megho yadvad divākaram<br>
  <font color="GREEN" size="-1">44</font>
  chādyamānaḥ śaraugheṇa hṛṣṭarūpataro 'bhavat<br>
      tayoś cāpy abhavat prītir atulā mātṛkāraṇāt<br>
  <font color="GREEN" size="-1">45</font>
  tataḥ prahasya samare nakulasya mahārathaḥ<br>
      aśvān vai caturo rājaṃś caturbhiḥ sāyakottamaiḥ<br>
      preṣayām āsa samare yamasya sadanaṃ prati<br>
  <font color="GREEN" size="-1">46</font>
  hayāśvāt tu rathāt tūrṇam avaplutya mahārathaḥ<br>
      āruroha tato hānaṃ bhrātur eva yaśasvinaḥ<br>
  <font color="GREEN" size="-1">47</font>
  ekasthau tu raṇe śūrau dṛḍhe vikṣipya kārmuke<br>
      madrarājarathaṃ kruddhau chādayām āsatuḥ kṣaṇāt<br>
  <font color="GREEN" size="-1">48</font>
  sa cchādyamāno bahubhiḥ śaraiḥ saṃnataparvabhiḥ<br>
      svasrīyābhyāṃ naravyāghro nākampata yathācalaḥ<br>
      prahasann iva tāṃ cāpi śaravṛṣṭiṃ jaghāna ha<br>
  <font color="GREEN" size="-1">49</font>
  sahadevas tataḥ kruddhaḥ śaram udyamya vīryavān<br>
      madrarājam abhiprekṣya preṣayām āsa bhārata<br>
  <font color="GREEN" size="-1">50</font>
  sa śaraḥ preṣitas tena garutmān iva vegavān<br>
      madrarājaṃ vinirbhidya nipapāta mahītale<br>
  <font color="GREEN" size="-1">51</font>
  sa gāḍhaviddho vyathito rathopasthe mahārathaḥ<br>
      niṣasāda mahārāja kaśmalaṃ ca jagāma ha<br>
  <font color="GREEN" size="-1">52</font>
  taṃ visaṃjñaṃ nipatitaṃ sūtaḥ saṃprekṣya saṃyuge<br>
      apovāha rathenājau yamābhyām abhipīḍitam<br>
  <font color="GREEN" size="-1">53</font>
  dṛṭṣvā madreśvara rathaṃ dhārtarāṣṭrāḥ parāṅmukham<br>
      sarve vimanaso bhūtvā nedam astīty acintayan<br>
  <font color="GREEN" size="-1">54</font>
  nirjitya mātulaṃ saṃkhye mādrīputrau mahārathau<br>
      dadhmatur muditau śaṅkhau siṃhanādaṃ vinedatuḥ<br>
  <font color="GREEN" size="-1">55</font>
  abhidudruvatur hṛṣṭau tava sainyaṃ viśāṃ pate<br>
      yathā daitya camūṃ rājann indropendrāv ivāmarau<br>
 </td>
 
 </table>
 <p></p><hr>
 <center>
 <a href="mbs06080.htm">Next: Chapter 80</a></center>
 </body>