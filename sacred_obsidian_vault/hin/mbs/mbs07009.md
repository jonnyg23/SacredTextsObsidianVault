<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi07.htm">Book 7 Index</a> 
 <a href="mbs07008.htm">Previous</a> 
 <a href="mbs07010.htm">Next</a> 
 </center>
 <hr>
 
 <center>
 <a href="../m07/index.htm">Book 7 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 7<br>Chapter 9
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [व]<br>
       एवं पृष्ट्वा सूतपुत्रं हृच छॊकेनार्दितॊ भृशम<br>
       जये निराशः पुत्राणां धृतराष्ट्रॊ ऽपतत कषितौ<br>
   <font color="GREEN" size="-1">2</font>
  तं विसंज्ञं निपतितं सिषुचुः परिचारकाः<br>
       जलेनात्यर्थ शीतेन वीजन्तः पुण्यगन्धिना<br>
   <font color="GREEN" size="-1">3</font>
  पतितं चैनम आज्ञाय समन्ताद भरत सत्रियः<br>
       परिवव्रुर महाराजम अस्पृशंश चैव पाणिभिः<br>
   <font color="GREEN" size="-1">4</font>
  उत्थाप्य चैनं शनकै राजानं पृथिवीतलात<br>
       आसनं परापयाम आसुर बाष्पकण्ठ्यॊ वराङ्गनाः<br>
   <font color="GREEN" size="-1">5</font>
  आसनं पराप्य राजा तु मूर्छयाभिपरिप्लुतः<br>
       निश्चेष्टॊ ऽतिष्ठत तदा वीज्यमानः समन्ततः<br>
   <font color="GREEN" size="-1">6</font>
  स लब्ध्वा शनकैः संज्ञां वेपमानॊ महीपतिः<br>
       पुनर गावल्गणिं सूतं पर्यपृच्छद यथातथम<br>
   <font color="GREEN" size="-1">7</font>
  यत तद उद्यन्न इवादित्यॊ जयॊतिषा परणुदंस तमः<br>
       आयाद अजातशत्रुर वै कस तं दरॊणाद अवारयत<br>
   <font color="GREEN" size="-1">8</font>
  परभिन्नम इव मातङ्गं तथ करुद्धं तरस्विनम<br>
       आसक्तमनसं दीप्तं परति दविरदघातिनम<br>
       वाशिता संगमे यद्वद अजय्यं परतियूथपैः<br>
   <font color="GREEN" size="-1">9</font>
  अति चान्यान रणे यॊधान वीरः पुरुषसत्तमः<br>
       यॊ हय एकॊ हि महाबाहुर निर्दहेद घॊरचक्षुषा<br>
       कृत्स्नं दुर्यॊधन बलं धृतिमान सत्यसंगरः<br>
   <font color="GREEN" size="-1">10</font>
  चक्षुर्हणं जये सक्तम इष्वास वररक्षितम<br>
      दान्तं बहुमतं लॊके के शूराः पर्यवारयन<br>
  <font color="GREEN" size="-1">11</font>
  के दुष्प्रधर्षं राजानम इष्वास वरम अच्युतम<br>
      समासेदुर नरव्याघ्रं कौन्तेयं तत्र मामकाः<br>
  <font color="GREEN" size="-1">12</font>
  तरसैवाभिपत्याथ यॊ वै दरॊणम उपाद्रवत<br>
      तं भीमसेनम आयान्तं के शूराः पर्यवारयन<br>
  <font color="GREEN" size="-1">13</font>
  यद आयाज जलदप्रख्यॊ रथः परमवीर्यवान<br>
      पर्जन्य इव बीभत्सुस तुमुलाम अशनिं सृजन<br>
  <font color="GREEN" size="-1">14</font>
  ववर्ष शरवर्षाणि वर्षाणि मघवान इव<br>
      इषुसंबाधम आकाशं कुर्वन कपिवरध्वजः<br>
      अवस्फूर्जन दिशः सर्वास तलनेमि सवनेन च<br>
  <font color="GREEN" size="-1">15</font>
  चापविद्युत परभॊ घॊरॊ रथगुल्म बलाहकः<br>
      रथनेमि घॊषस्तनितः शरशब्दातिबन्धुरः<br>
  <font color="GREEN" size="-1">16</font>
  रॊषनिर्जित जीमूतॊ मनॊ ऽभिप्राय शीघ्रगः<br>
      मर्मातिगॊ बाणधारस तुमुलः शॊणितॊदकः<br>
  <font color="GREEN" size="-1">17</font>
  संफाल्वयन महीं वर्षां मानवैर आस्तरंस तदा<br>
      गना निष्टनितॊ रौद्रॊ दुर्यॊधनकृतॊद्यमः<br>
  <font color="GREEN" size="-1">18</font>
  युद्धे ऽभयषिञ्चद विजयॊ गार्ध्रपत्रिः शिलाशितैः<br>
      गाण्डीवं धारयन धीमान कीदृशं वॊ मनस तदा<br>
  <font color="GREEN" size="-1">19</font>
  कच चिद गाण्डीवशब्देन न परणश्यत वै बलम<br>
      यद वः स भैरवं कुर्वन्न अर्जुनॊ भृशम अभ्यगात<br>
  <font color="GREEN" size="-1">20</font>
  कच चिन नापानुदद दरॊणाद इषुभिर वॊ धनंजयः<br>
      वातॊ मेघान इवाविध्यन परवाञ शरवनानिलह<br>
      कॊ हि गाण्डीवधन्वानं नरः सॊढुं रणे ऽरहति<br>
  <font color="GREEN" size="-1">21</font>
  यत सेनाः समकम्पन्त यद वीरान अस्पृशद भयम<br>
      के तत्र नाजहुर दरॊणं के कषुद्राः पराद्रवन भयात<br>
  <font color="GREEN" size="-1">22</font>
  के वा तत्र तनूस तयक्त्वा परतीपं मृत्युम आव्रजन<br>
      अमानुषाणां जेतारं युद्धेष्व अपि धनंजयम<br>
  <font color="GREEN" size="-1">23</font>
  न च वेगं सिताश्वस्य विशक्ष्यन्तीह मामकाः<br>
      गाण्डीवस्य च निर्घॊषं परावृड जलदनिस्वनम<br>
  <font color="GREEN" size="-1">24</font>
  विष्वक्सेनॊ यस्य यन्ता यॊद्धा चैव धनंजयः<br>
      अशक्यः स रथॊ जेतुं मन्ये देवासुरैर अपि<br>
  <font color="GREEN" size="-1">25</font>
  सुकुमारॊ युवा शूरॊ दर्शनीयश च पाण्डवः<br>
      मेधावी निपुणॊ धीमान युधि सत्यपराक्रमः<br>
  <font color="GREEN" size="-1">26</font>
  आरावं विपुलं कुर्वन वयथयन सर्वकौरवान<br>
      यदायान नकुलॊ धीमान के शूराः पर्यवारयन<br>
  <font color="GREEN" size="-1">27</font>
  आशीविष इव करुद्धः सहदेवॊ यदाभ्ययात<br>
      शत्रूणां कदनं जुर्वञ जेतासौ दुर्जयॊ युधि<br>
  <font color="GREEN" size="-1">28</font>
  आर्य वरतम अमॊघेषुं हरीमन्तम अपराजितम<br>
      दरॊणायाभिमुखं यान्तं के शूराः पर्यवारयन<br>
  <font color="GREEN" size="-1">29</font>
  यः स सौवीरराजस्य परमथ्य महतीं चमूम<br>
      आदत्त महिषीं भॊज्यां काम्यां सर्वाङ्गशॊभनाम<br>
  <font color="GREEN" size="-1">30</font>
  सत्यं धृतिश च शौर्यं च बरह्मचर्यं च केवलम<br>
      सर्वाणि युयुधाने ऽसमिन नित्यानि पुरुषर्षभे<br>
  <font color="GREEN" size="-1">31</font>
  बलिनं सत्यकर्माणम अदीनम अपराजितम<br>
      वासुदेव समं युद्धे वासुदेवाद अनन्तरम<br>
  <font color="GREEN" size="-1">32</font>
  युक्तं धनंजय परेष्ये शूरम आचार्य कर्मणि<br>
      पार्थेन समम अस्त्रेषु कस तं दरॊणाद अवारयत<br>
  <font color="GREEN" size="-1">33</font>
  वृष्णीनां परवरं वीरं शूरं सर्वधनुष्मताम<br>
      रामेण समम अस्त्रेषु यशसा विक्रमेण च<br>
  <font color="GREEN" size="-1">34</font>
  सत्यं धृतिर दमः शौर्यं बरह्मचर्यम अनुत्तमम<br>
      सात्वते तानि सर्वाणि तरैलॊक्यम इव केशवे<br>
  <font color="GREEN" size="-1">35</font>
  तम एवं गुन संपन्नं दुर्वारम अपि दैवतैः<br>
      समासाद्य महेष्वासं के वीराः पर्यवारयन<br>
  <font color="GREEN" size="-1">36</font>
  पाञ्चालेषूत्तमं शूरम उत्तमाभिजन परियम<br>
      नित्यम उत्तमकर्माणम उत्तमौजसम आहवे<br>
  <font color="GREEN" size="-1">37</font>
  युक्तं धनंजय हिते ममानर्थाय चॊत्तमम<br>
      यम वैश्रवणादित्य महेन्द्रवरुणॊपमम<br>
  <font color="GREEN" size="-1">38</font>
  महारथसमाख्यातं दरॊणायॊद्यन्तम आहवे<br>
      तयजन्तं तुमुले पराणान के शूराः पर्यवारयन<br>
  <font color="GREEN" size="-1">39</font>
  एकॊ ऽपसृत्य चेदिभ्यः पाण्डवान यः समाश्रितः<br>
      धृष्टकेतुं तमायान्तं दरॊणात कः समवारयत<br>
  <font color="GREEN" size="-1">40</font>
  यॊ ऽवधीत केतुमाञ शूरॊ राजपुत्रं सुदर्शनम<br>
      अपरान्त गिरिद्वारे कस तं दरॊणाद अवारयत<br>
  <font color="GREEN" size="-1">41</font>
  सत्रीपूर्वॊ यॊ नरव्याघ्रॊ यः स वेद गुणागुणान<br>
      शिखण्डिनं याज्ञसेनिम अम्लान मनसं युधि<br>
  <font color="GREEN" size="-1">42</font>
  देवव्रतस्य समरे हेतुं मृत्यॊर महात्मनः<br>
      दरॊणायाभिमुखं यान्तं के वीराः पर्यवारयन<br>
  <font color="GREEN" size="-1">43</font>
  यस्मिन्न अभ्यधिका वीरे गुणाः सर्वे धनंजयात<br>
      यस्मिन्न अस्त्राणि सत्यं च बरह्मचर्यं च नित्यदा<br>
  <font color="GREEN" size="-1">44</font>
  वासुदेव समं वीर्ये धनंजय समं बले<br>
      तेजसादित्यसदृशं बृहस्पतिसमं मतौ<br>
  <font color="GREEN" size="-1">45</font>
  अभिमन्युं महात्मानं वयात्ताननम इवान्तकम<br>
      दरॊणायाभिमुखं यान्तं के वीराः पर्यवारयन<br>
  <font color="GREEN" size="-1">46</font>
  तरुणस तव अरुणप्रख्यः सौभद्रः परवीरहा<br>
      यदाभ्याद्रवत दरॊणं तदासीद वॊ मनः कथम<br>
  <font color="GREEN" size="-1">47</font>
  दरौपदेया नरव्याघ्राः समुद्रम इव सिन्धवः<br>
      यद दरॊणम आद्रवन संख्ये के वीरास तान अवारयन<br>
  <font color="GREEN" size="-1">48</font>
  ये ते दवादश वर्षाणि करीडाम उत्सृज्य बालकाः<br>
      अस्त्रार्थम अवसन भीष्मे बिभ्रतॊ वरतम उत्तमम<br>
  <font color="GREEN" size="-1">49</font>
  कषत्रं जयः कषत्रदेवः कषत्रधर्मा च मानिनः<br>
      धृष्टद्युम्नात्मजा वीराः के तान दरॊणाद अवारयन<br>
  <font color="GREEN" size="-1">50</font>
  शताद विशिष्टं यं युद्धे समपश्यन्त वृष्णयः<br>
      चेकितानं महेष्वासं कस तं दरॊणाद अवारयत<br>
  <font color="GREEN" size="-1">51</font>
  वार्धक्षेमिः कलिङ्गानां यः कन्याम आहरद युधि<br>
      अनाधृष्टिर अदीनात्मा कस तं दरॊणाद अवारयत<br>
  <font color="GREEN" size="-1">52</font>
  भरातरः पञ्च कैकेया धार्मिकाः सत्यविक्रमाः<br>
      इन्द्र गॊपक वर्णाश च रक्तवर्मायुध धवजाः<br>
  <font color="GREEN" size="-1">53</font>
  मातृष्वसुः सुता वीराः पाण्डवानां जयार्थिनः<br>
      तान दरॊणं हन्तुम आयातान के वीराः पर्यवारयन<br>
  <font color="GREEN" size="-1">54</font>
  यं यॊधयन्तॊ राजानॊ नाजयन वारणावते<br>
      षण मासान अभिसंरब्धा जिघांसन्तॊ युधां पतिम<br>
  <font color="GREEN" size="-1">55</font>
  धनुष्मतां वरं शूरं सत्यसंधं महाबलम<br>
      दरॊणात कस तं नरव्याघ्रं युयुत्सुं परत्यवारयत<br>
  <font color="GREEN" size="-1">56</font>
  यः पुत्रं काशिराजस्य वाराणस्यां महारथम<br>
      समरे सत्रीषु गृध्यन्तं भल्लेनापहरद रथात<br>
  <font color="GREEN" size="-1">57</font>
  धृष्टद्युम्नं महेष्वासं पार्थानां मन्त्रधारिणम<br>
      युक्तं दुर्यॊधनानर्थे सृष्टं दरॊण वधाय च<br>
  <font color="GREEN" size="-1">58</font>
  निर्दहन्तं रणे यॊधान दारयन्तं च सर्वशः<br>
      दरॊणायाभिमुखं यान्तं के वीराः पर्यवारयन<br>
  <font color="GREEN" size="-1">59</font>
  उत्सङ्ग इव संवृद्धं दरुपदस्यास्त्रवित्तमम<br>
      शैखण्डिनं कषत्रदेवं के तं दरॊणाद अवारयन<br>
  <font color="GREEN" size="-1">60</font>
  य इमां पृथिवीं कृत्स्नां चर्म वत्सम अवेष्टयत<br>
      महता रथवंशेन मुख्यारिघ्नॊ महारथः<br>
  <font color="GREEN" size="-1">61</font>
  दशाश्वमेघान आजह्रे सवन्नपानाप्त दक्षिणान<br>
      निरर्गलान सर्वमेधान पुत्रवत पालयन परजाः<br>
  <font color="GREEN" size="-1">62</font>
  पिबन्त्यॊ दक्षिणां यस्य गङ्गा सरॊतः समापिबन<br>
      तावतीर गा ददौ वीर उशीनर सुतॊ ऽधवरे<br>
  <font color="GREEN" size="-1">63</font>
  न पूर्वे नापरे चक्रुर इदं के चन मानवाः<br>
      इति संचुक्रुशुर देवाः कृते कर्मणि दुष्करे<br>
  <font color="GREEN" size="-1">64</font>
  पश्यामस तरिषु लॊकेषु न तं संस्थास्नुचारिषु<br>
      जातं वापि जनिष्यं वा दवितीयं वापि संप्रति<br>
  <font color="GREEN" size="-1">65</font>
  अन्यम औशीनराच छैब्याद धुरॊ वॊढारम इत्य उत<br>
      गतिं यस्य न यास्यन्ति मानुषा लॊकवासिनः<br>
  <font color="GREEN" size="-1">66</font>
  तस्य नप्तारम आयान्तं शैब्यं कः समवारयत<br>
      दरॊणायाभिमुखं यान्तं वयात्ताननम इवान्तकम<br>
  <font color="GREEN" size="-1">67</font>
  विराटस्य रथानीकं मत्स्यस्यामित्र धातिनः<br>
      परेप्सन्तं समरे दरॊणं के वीराः पर्यवारयन<br>
  <font color="GREEN" size="-1">68</font>
  सद्यॊ वृकॊदराज जातॊ महाबलपराक्रमः<br>
      मायावी राक्षसॊ घॊरॊ यस्मान मम महद भयम<br>
  <font color="GREEN" size="-1">69</font>
  पार्थानां जय कामं तं पुत्राणां मम कण्टकम<br>
      घटॊत्कचं महाबाहुं कस तं दरॊणाद अवारयत<br>
  <font color="GREEN" size="-1">70</font>
  एते चान्ये च बहवॊ येषाम अर्थाय संजय<br>
      तयक्तारः संयुगे पराणान किं तेषाम अजितं युधि<br>
  <font color="GREEN" size="-1">71</font>
  येषां च पुरुषव्याघ्रः शार्ङ्गधन्वा वयपाश्रयः<br>
      हितार्थी चापि पार्थानां कथं तेषां पराजयः<br>
  <font color="GREEN" size="-1">72</font>
  लॊकानां गुरुर अत्यन्तं लॊकनाथः सनातनः<br>
      नारायणॊ रणे नाथॊ दिव्यॊ दिव्यात्मवान परभुः<br>
  <font color="GREEN" size="-1">73</font>
  यस्य दिव्यानि कर्माणि परवदन्ति मनीषिणः<br>
      तान्य अहं कीर्तयिष्यामि भक्त्या सथैर्यार्थम आत्मनः<br>
 </td>
 <td width="50%" valign="TOP">
   <font color="GREEN" size="-1">1</font>
   [v]<br>
       evaṃ pṛṣṭvā sūtaputraṃ hṛc chokenārdito bhṛśam<br>
       jaye nirāśaḥ putrāṇāṃ dhṛtarāṣṭro 'patat kṣitau<br>
   <font color="GREEN" size="-1">2</font>
  taṃ visaṃjñaṃ nipatitaṃ siṣucuḥ paricārakāḥ<br>
       jalenātyartha śītena vījantaḥ puṇyagandhinā<br>
   <font color="GREEN" size="-1">3</font>
  patitaṃ cainam ājñāya samantād bharata striyaḥ<br>
       parivavrur mahārājam aspṛśaṃś caiva pāṇibhiḥ<br>
   <font color="GREEN" size="-1">4</font>
  utthāpya cainaṃ śanakai rājānaṃ pṛthivītalāt<br>
       āsanaṃ prāpayām āsur bāṣpakaṇṭhyo varāṅganāḥ<br>
   <font color="GREEN" size="-1">5</font>
  āsanaṃ prāpya rājā tu mūrchayābhipariplutaḥ<br>
       niśceṣṭo 'tiṣṭhata tadā vījyamānaḥ samantataḥ<br>
   <font color="GREEN" size="-1">6</font>
  sa labdhvā śanakaiḥ saṃjñāṃ vepamāno mahīpatiḥ<br>
       punar gāvalgaṇiṃ sūtaṃ paryapṛcchad yathātatham<br>
   <font color="GREEN" size="-1">7</font>
  yat tad udyann ivādityo jyotiṣā praṇudaṃs tamaḥ<br>
       āyād ajātaśatrur vai kas taṃ droṇād avārayat<br>
   <font color="GREEN" size="-1">8</font>
  prabhinnam iva mātaṅgaṃ tatha kruddhaṃ tarasvinam<br>
       āsaktamanasaṃ dīptaṃ prati dviradaghātinam<br>
       vāśitā saṃgame yadvad ajayyaṃ pratiyūthapaiḥ<br>
   <font color="GREEN" size="-1">9</font>
  ati cānyān raṇe yodhān vīraḥ puruṣasattamaḥ<br>
       yo hy eko hi mahābāhur nirdahed ghoracakṣuṣā<br>
       kṛtsnaṃ duryodhana balaṃ dhṛtimān satyasaṃgaraḥ<br>
   <font color="GREEN" size="-1">10</font>
  cakṣurhaṇaṃ jaye saktam iṣvāsa vararakṣitam<br>
      dāntaṃ bahumataṃ loke ke śūrāḥ paryavārayan<br>
  <font color="GREEN" size="-1">11</font>
  ke duṣpradharṣaṃ rājānam iṣvāsa varam acyutam<br>
      samāsedur naravyāghraṃ kaunteyaṃ tatra māmakāḥ<br>
  <font color="GREEN" size="-1">12</font>
  tarasaivābhipatyātha yo vai droṇam upādravat<br>
      taṃ bhīmasenam āyāntaṃ ke śūrāḥ paryavārayan<br>
  <font color="GREEN" size="-1">13</font>
  yad āyāj jaladaprakhyo rathaḥ paramavīryavān<br>
      parjanya iva bībhatsus tumulām aśaniṃ sṛjan<br>
  <font color="GREEN" size="-1">14</font>
  vavarṣa śaravarṣāṇi varṣāṇi maghavān iva<br>
      iṣusaṃbādham ākāśaṃ kurvan kapivaradhvajaḥ<br>
      avasphūrjan diśaḥ sarvās talanemi svanena ca<br>
  <font color="GREEN" size="-1">15</font>
  cāpavidyut prabho ghoro rathagulma balāhakaḥ<br>
      rathanemi ghoṣastanitaḥ śaraśabdātibandhuraḥ<br>
  <font color="GREEN" size="-1">16</font>
  roṣanirjita jīmūto mano 'bhiprāya śīghragaḥ<br>
      marmātigo bāṇadhāras tumulaḥ śoṇitodakaḥ<br>
  <font color="GREEN" size="-1">17</font>
  saṃphālvayan mahīṃ varṣāṃ mānavair āstaraṃs tadā<br>
      ganā niṣṭanito raudro duryodhanakṛtodyamaḥ<br>
  <font color="GREEN" size="-1">18</font>
  yuddhe 'bhyaṣiñcad vijayo gārdhrapatriḥ śilāśitaiḥ<br>
      gāṇḍīvaṃ dhārayan dhīmān kīdṛśaṃ vo manas tadā<br>
  <font color="GREEN" size="-1">19</font>
  kac cid gāṇḍīvaśabdena na praṇaśyata vai balam<br>
      yad vaḥ sa bhairavaṃ kurvann arjuno bhṛśam abhyagāt<br>
  <font color="GREEN" size="-1">20</font>
  kac cin nāpānudad droṇād iṣubhir vo dhanaṃjayaḥ<br>
      vāto meghān ivāvidhyan pravāñ śaravanānilah<br>
      ko hi gāṇḍīvadhanvānaṃ naraḥ soḍhuṃ raṇe 'rhati<br>
  <font color="GREEN" size="-1">21</font>
  yat senāḥ samakampanta yad vīrān aspṛśad bhayam<br>
      ke tatra nājahur droṇaṃ ke kṣudrāḥ prādravan bhayāt<br>
  <font color="GREEN" size="-1">22</font>
  ke vā tatra tanūs tyaktvā pratīpaṃ mṛtyum āvrajan<br>
      amānuṣāṇāṃ jetāraṃ yuddheṣv api dhanaṃjayam<br>
  <font color="GREEN" size="-1">23</font>
  na ca vegaṃ sitāśvasya viśakṣyantīha māmakāḥ<br>
      gāṇḍīvasya ca nirghoṣaṃ prāvṛḍ jaladanisvanam<br>
  <font color="GREEN" size="-1">24</font>
  viṣvakseno yasya yantā yoddhā caiva dhanaṃjayaḥ<br>
      aśakyaḥ sa ratho jetuṃ manye devāsurair api<br>
  <font color="GREEN" size="-1">25</font>
  sukumāro yuvā śūro darśanīyaś ca pāṇḍavaḥ<br>
      medhāvī nipuṇo dhīmān yudhi satyaparākramaḥ<br>
  <font color="GREEN" size="-1">26</font>
  ārāvaṃ vipulaṃ kurvan vyathayan sarvakauravān<br>
      yadāyān nakulo dhīmān ke śūrāḥ paryavārayan<br>
  <font color="GREEN" size="-1">27</font>
  āśīviṣa iva kruddhaḥ sahadevo yadābhyayāt<br>
      śatrūṇāṃ kadanaṃ jurvañ jetāsau durjayo yudhi<br>
  <font color="GREEN" size="-1">28</font>
  ārya vratam amogheṣuṃ hrīmantam aparājitam<br>
      droṇāyābhimukhaṃ yāntaṃ ke śūrāḥ paryavārayan<br>
  <font color="GREEN" size="-1">29</font>
  yaḥ sa sauvīrarājasya pramathya mahatīṃ camūm<br>
      ādatta mahiṣīṃ bhojyāṃ kāmyāṃ sarvāṅgaśobhanām<br>
  <font color="GREEN" size="-1">30</font>
  satyaṃ dhṛtiś ca śauryaṃ ca brahmacaryaṃ ca kevalam<br>
      sarvāṇi yuyudhāne 'smin nityāni puruṣarṣabhe<br>
  <font color="GREEN" size="-1">31</font>
  balinaṃ satyakarmāṇam adīnam aparājitam<br>
      vāsudeva samaṃ yuddhe vāsudevād anantaram<br>
  <font color="GREEN" size="-1">32</font>
  yuktaṃ dhanaṃjaya preṣye śūram ācārya karmaṇi<br>
      pārthena samam astreṣu kas taṃ droṇād avārayat<br>
  <font color="GREEN" size="-1">33</font>
  vṛṣṇīnāṃ pravaraṃ vīraṃ śūraṃ sarvadhanuṣmatām<br>
      rāmeṇa samam astreṣu yaśasā vikrameṇa ca<br>
  <font color="GREEN" size="-1">34</font>
  satyaṃ dhṛtir damaḥ śauryaṃ brahmacaryam anuttamam<br>
      sātvate tāni sarvāṇi trailokyam iva keśave<br>
  <font color="GREEN" size="-1">35</font>
  tam evaṃ guna saṃpannaṃ durvāram api daivataiḥ<br>
      samāsādya maheṣvāsaṃ ke vīrāḥ paryavārayan<br>
  <font color="GREEN" size="-1">36</font>
  pāñcāleṣūttamaṃ śūram uttamābhijana priyam<br>
      nityam uttamakarmāṇam uttamaujasam āhave<br>
  <font color="GREEN" size="-1">37</font>
  yuktaṃ dhanaṃjaya hite mamānarthāya cottamam<br>
      yama vaiśravaṇāditya mahendravaruṇopamam<br>
  <font color="GREEN" size="-1">38</font>
  mahārathasamākhyātaṃ droṇāyodyantam āhave<br>
      tyajantaṃ tumule prāṇān ke śūrāḥ paryavārayan<br>
  <font color="GREEN" size="-1">39</font>
  eko 'pasṛtya cedibhyaḥ pāṇḍavān yaḥ samāśritaḥ<br>
      dhṛṣṭaketuṃ tamāyāntaṃ droṇāt kaḥ samavārayat<br>
  <font color="GREEN" size="-1">40</font>
  yo 'vadhīt ketumāñ śūro rājaputraṃ sudarśanam<br>
      aparānta giridvāre kas taṃ droṇād avārayat<br>
  <font color="GREEN" size="-1">41</font>
  strīpūrvo yo naravyāghro yaḥ sa veda guṇāguṇān<br>
      śikhaṇḍinaṃ yājñasenim amlāna manasaṃ yudhi<br>
  <font color="GREEN" size="-1">42</font>
  devavratasya samare hetuṃ mṛtyor mahātmanaḥ<br>
      droṇāyābhimukhaṃ yāntaṃ ke vīrāḥ paryavārayan<br>
  <font color="GREEN" size="-1">43</font>
  yasminn abhyadhikā vīre guṇāḥ sarve dhanaṃjayāt<br>
      yasminn astrāṇi satyaṃ ca brahmacaryaṃ ca nityadā<br>
  <font color="GREEN" size="-1">44</font>
  vāsudeva samaṃ vīrye dhanaṃjaya samaṃ bale<br>
      tejasādityasadṛśaṃ bṛhaspatisamaṃ matau<br>
  <font color="GREEN" size="-1">45</font>
  abhimanyuṃ mahātmānaṃ vyāttānanam ivāntakam<br>
      droṇāyābhimukhaṃ yāntaṃ ke vīrāḥ paryavārayan<br>
  <font color="GREEN" size="-1">46</font>
  taruṇas tv aruṇaprakhyaḥ saubhadraḥ paravīrahā<br>
      yadābhyādravata droṇaṃ tadāsīd vo manaḥ katham<br>
  <font color="GREEN" size="-1">47</font>
  draupadeyā naravyāghrāḥ samudram iva sindhavaḥ<br>
      yad droṇam ādravan saṃkhye ke vīrās tān avārayan<br>
  <font color="GREEN" size="-1">48</font>
  ye te dvādaśa varṣāṇi krīḍām utsṛjya bālakāḥ<br>
      astrārtham avasan bhīṣme bibhrato vratam uttamam<br>
  <font color="GREEN" size="-1">49</font>
  kṣatraṃ jayaḥ kṣatradevaḥ kṣatradharmā ca māninaḥ<br>
      dhṛṣṭadyumnātmajā vīrāḥ ke tān droṇād avārayan<br>
  <font color="GREEN" size="-1">50</font>
  śatād viśiṣṭaṃ yaṃ yuddhe samapaśyanta vṛṣṇayaḥ<br>
      cekitānaṃ maheṣvāsaṃ kas taṃ droṇād avārayat<br>
  <font color="GREEN" size="-1">51</font>
  vārdhakṣemiḥ kaliṅgānāṃ yaḥ kanyām āharad yudhi<br>
      anādhṛṣṭir adīnātmā kas taṃ droṇād avārayat<br>
  <font color="GREEN" size="-1">52</font>
  bhrātaraḥ pañca kaikeyā dhārmikāḥ satyavikramāḥ<br>
      indra gopaka varṇāś ca raktavarmāyudha dhvajāḥ<br>
  <font color="GREEN" size="-1">53</font>
  mātṛṣvasuḥ sutā vīrāḥ pāṇḍavānāṃ jayārthinaḥ<br>
      tān droṇaṃ hantum āyātān ke vīrāḥ paryavārayan<br>
  <font color="GREEN" size="-1">54</font>
  yaṃ yodhayanto rājāno nājayan vāraṇāvate<br>
      ṣaṇ māsān abhisaṃrabdhā jighāṃsanto yudhāṃ patim<br>
  <font color="GREEN" size="-1">55</font>
  dhanuṣmatāṃ varaṃ śūraṃ satyasaṃdhaṃ mahābalam<br>
      droṇāt kas taṃ naravyāghraṃ yuyutsuṃ pratyavārayat<br>
  <font color="GREEN" size="-1">56</font>
  yaḥ putraṃ kāśirājasya vārāṇasyāṃ mahāratham<br>
      samare strīṣu gṛdhyantaṃ bhallenāpaharad rathāt<br>
  <font color="GREEN" size="-1">57</font>
  dhṛṣṭadyumnaṃ maheṣvāsaṃ pārthānāṃ mantradhāriṇam<br>
      yuktaṃ duryodhanānarthe sṛṣṭaṃ droṇa vadhāya ca<br>
  <font color="GREEN" size="-1">58</font>
  nirdahantaṃ raṇe yodhān dārayantaṃ ca sarvaśaḥ<br>
      droṇāyābhimukhaṃ yāntaṃ ke vīrāḥ paryavārayan<br>
  <font color="GREEN" size="-1">59</font>
  utsaṅga iva saṃvṛddhaṃ drupadasyāstravittamam<br>
      śaikhaṇḍinaṃ kṣatradevaṃ ke taṃ droṇād avārayan<br>
  <font color="GREEN" size="-1">60</font>
  ya imāṃ pṛthivīṃ kṛtsnāṃ carma vatsam aveṣṭayat<br>
      mahatā rathavaṃśena mukhyārighno mahārathaḥ<br>
  <font color="GREEN" size="-1">61</font>
  daśāśvameghān ājahre svannapānāpta dakṣiṇān<br>
      nirargalān sarvamedhān putravat pālayan prajāḥ<br>
  <font color="GREEN" size="-1">62</font>
  pibantyo dakṣiṇāṃ yasya gaṅgā srotaḥ samāpiban<br>
      tāvatīr gā dadau vīra uśīnara suto 'dhvare<br>
  <font color="GREEN" size="-1">63</font>
  na pūrve nāpare cakrur idaṃ ke cana mānavāḥ<br>
      iti saṃcukruśur devāḥ kṛte karmaṇi duṣkare<br>
  <font color="GREEN" size="-1">64</font>
  paśyāmas triṣu lokeṣu na taṃ saṃsthāsnucāriṣu<br>
      jātaṃ vāpi janiṣyaṃ vā dvitīyaṃ vāpi saṃprati<br>
  <font color="GREEN" size="-1">65</font>
  anyam auśīnarāc chaibyād dhuro voḍhāram ity uta<br>
      gatiṃ yasya na yāsyanti mānuṣā lokavāsinaḥ<br>
  <font color="GREEN" size="-1">66</font>
  tasya naptāram āyāntaṃ śaibyaṃ kaḥ samavārayat<br>
      droṇāyābhimukhaṃ yāntaṃ vyāttānanam ivāntakam<br>
  <font color="GREEN" size="-1">67</font>
  virāṭasya rathānīkaṃ matsyasyāmitra dhātinaḥ<br>
      prepsantaṃ samare droṇaṃ ke vīrāḥ paryavārayan<br>
  <font color="GREEN" size="-1">68</font>
  sadyo vṛkodarāj jāto mahābalaparākramaḥ<br>
      māyāvī rākṣaso ghoro yasmān mama mahad bhayam<br>
  <font color="GREEN" size="-1">69</font>
  pārthānāṃ jaya kāmaṃ taṃ putrāṇāṃ mama kaṇṭakam<br>
      ghaṭotkacaṃ mahābāhuṃ kas taṃ droṇād avārayat<br>
  <font color="GREEN" size="-1">70</font>
  ete cānye ca bahavo yeṣām arthāya saṃjaya<br>
      tyaktāraḥ saṃyuge prāṇān kiṃ teṣām ajitaṃ yudhi<br>
  <font color="GREEN" size="-1">71</font>
  yeṣāṃ ca puruṣavyāghraḥ śārṅgadhanvā vyapāśrayaḥ<br>
      hitārthī cāpi pārthānāṃ kathaṃ teṣāṃ parājayaḥ<br>
  <font color="GREEN" size="-1">72</font>
  lokānāṃ gurur atyantaṃ lokanāthaḥ sanātanaḥ<br>
      nārāyaṇo raṇe nātho divyo divyātmavān prabhuḥ<br>
  <font color="GREEN" size="-1">73</font>
  yasya divyāni karmāṇi pravadanti manīṣiṇaḥ<br>
      tāny ahaṃ kīrtayiṣyāmi bhaktyā sthairyārtham ātmanaḥ<br>
 </td>
 
 </table>
 <p></p><hr>
 <center>
 <a href="mbs07010.htm">Next: Chapter 10</a></center>
 </body>