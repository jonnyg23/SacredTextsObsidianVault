<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi09.htm">Book 9 Index</a> 
 <a href="mbs09011.htm">Previous</a> 
 <a href="mbs09013.htm">Next</a> 
 </center>
 <hr>
 
 <center>
 <a href="../m09/index.htm">Book 9 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 9<br>Chapter 12
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [स]<br>
       पीडिते धर्मराजे तु मद्रराजेन मारिष<br>
       सात्यकिर भीमसेनश च माद्रीपुत्रौ च पाण्डवौ<br>
       परिवार्य रथैः शल्यां पीडयाम आसुर आहवे<br>
   <font color="GREEN" size="-1">2</font>
  तम एकं बहुभिर दृष्ट्व पीड्यमानं महारथैः<br>
       साधुवादॊ महाञ जज्ञे सिद्धाश चासन परहर्षिताः<br>
       आशर्यम इत्य अभाषान्त मुनयश चापि संगताः<br>
   <font color="GREEN" size="-1">3</font>
  भीमसेनॊ रणे शल्यं शल्य भूतं परांक्रमे<br>
       एकेन विद्ध्वा बाणेन पुनर विव्याध सप्तभिः<br>
   <font color="GREEN" size="-1">4</font>
  सात्यकिश च शतेनैनं धर्मपुत्र परीप्सया<br>
       मद्रेश्वरम अवाकीर्य सिंहनादम अथानदत<br>
   <font color="GREEN" size="-1">5</font>
  नकुलः पञ्चभिश चैनां सहदेवश च सप्तभिः<br>
       विद्ध्वा तं तु ततस तूर्णं पुनर विव्याध सप्तभिः<br>
   <font color="GREEN" size="-1">6</font>
  स तु शूरॊ रणे यत्तः पीडितस तैर महारथैः<br>
       विकृष्य कार्मुकं घॊरं वेगघ्नां भारसाधनम<br>
   <font color="GREEN" size="-1">7</font>
  सात्यकिं पञ्चविंशत्या शल्यॊ विव्याध मारिषा<br>
       भीमसेनं तरिसाप्तत्या नकुलं सप्तभिस तथा<br>
   <font color="GREEN" size="-1">8</font>
  ततः सविशिखं चापं सहदेवस्य धन्विनः<br>
       छित्त्वा भल्लेन समरे विव्याधैनं तरिसप्तभिः<br>
   <font color="GREEN" size="-1">9</font>
  सहदेवस तु समरे मतुलं भूरि वर्चसम<br>
       सज्यम अन्यद धनुः कृत्वा पञ्चभिः समताडयत<br>
       शरैर आशीविषाकारैर जवलज जवलनसंनिभैः<br>
   <font color="GREEN" size="-1">10</font>
  सारथिं चास्य समरे शरेणानतपर्वणा<br>
      वीव्याध भृशसंक्रुद्धस तं च भूयस तरिभिः शरैः<br>
  <font color="GREEN" size="-1">11</font>
  भीमसेनस तरिसप्तत्या सात्यकिर नवभिः शरैः<br>
      धर्मराजस तथा षष्ट्या गते शल्यं समर्पयत<br>
  <font color="GREEN" size="-1">12</font>
  ततः शल्यॊ महाराज निर्विद्धस तैर महारथैः<br>
      सुस्राव रुधिरं गात्रैर गैरिकं पर्वतॊ यथा<br>
  <font color="GREEN" size="-1">13</font>
  तांश च सर्वान महेष्वासान पञ्चभिः पञ्चभिः शरैः<br>
      विव्याध तरसा राजंस तद अद्भुतम इवाभवत<br>
  <font color="GREEN" size="-1">14</font>
  ततॊ ऽपरेण भल्लेन धर्मपुत्रस्य मारिष<br>
      धानुश चिच्छेद समरे साज्यां स सुमहारथः<br>
  <font color="GREEN" size="-1">15</font>
  अथान्यद धनुर आदाय धर्मपुत्रॊ महारथः<br>
      साश्वसूत धवजरथं शल्यं पराच्छादयच छरैः<br>
  <font color="GREEN" size="-1">16</font>
  सच छाद्यमानः समरे धर्मपुत्रस्य सायकैः<br>
      युधिष्ठिरम अथाविध्यद दशभिर निशितैः शरैः<br>
  <font color="GREEN" size="-1">17</font>
  सात्यकिस तु ततः करुद्धॊ धर्मा पुत्रे शरार्दिते<br>
      मद्राणाम अधिपं शूरं शरौघैः समवारयत<br>
  <font color="GREEN" size="-1">18</font>
  स सात्यकेः परचिच्छेद कषुरप्रेण महद धनुः<br>
      भीमसेनमुखांस तांश च तरिभिस तरिभिर अताडयत<br>
  <font color="GREEN" size="-1">19</font>
  तस्य करुद्धॊ महाराज सात्यकिः सत्यविक्रमः<br>
      तॊमरं परेषयाम आस सवर्णा दण्डं महाधनम<br>
  <font color="GREEN" size="-1">20</font>
  भीमसेनॊ ऽथ नाराचं जवलन्तम इव पन्नगम<br>
      नकुलः समरे शक्तिं सहदेवॊ गदां शुभाम<br>
      धर्मराजः शतघ्नीं तु जिग्घांसुः शल्यम आहवे<br>
  <font color="GREEN" size="-1">21</font>
  तान आपतत एवाशु पञ्चानां वै भुजच्युतान<br>
      सात्यकिप्रहितं शल्यॊ भल्लैश चिच्छेद तॊमरम<br>
  <font color="GREEN" size="-1">22</font>
  भीमेन परहितं चापि शरं कनकभूषणम<br>
      दविधा चिच्छेद समरे कृतहस्तः परतापवान<br>
  <font color="GREEN" size="-1">23</font>
  नकुल परेषितां शक्तिं हेमदण्डां भयावहाम<br>
      गदां च सहदेवेन शरौघैः समवारयत<br>
  <font color="GREEN" size="-1">24</font>
  शराह्यां च शतघ्नीं तां राज्ञश चिच्छेद भारत<br>
      पश्यतां पाण्डुपुत्राणां सिंहनादं ननाद च<br>
      नामृष्यत तं तु शैनेयः शत्रॊर विजयम आहवे<br>
  <font color="GREEN" size="-1">25</font>
  अथान्यद धनुर आदाय सात्यकिः करॊधमूर्छितः<br>
      दवाभ्यां मद्रेश्वरं विद्ध्वा सारथिं च तरिभिः शरैः<br>
  <font color="GREEN" size="-1">26</font>
  ततः शल्यॊ महाराज सर्वांस तान दशभिः शरैः<br>
      विव्याध सुभृशं करुद्धस तॊत्त्रैर इव महाद्विपान<br>
  <font color="GREEN" size="-1">27</font>
  ते वार्यमाणाः समरे मद्रराज्ञा महारथाः<br>
      न शेकुः परमुखे सथातुं तस्य शत्रुनिषूदनाः<br>
  <font color="GREEN" size="-1">28</font>
  ततॊ दुर्यॊधनॊ राजा दृष्ट्वा शल्यस्य विक्रमम<br>
      निहतान पाण्डवान मेने पाञ्चालान अथ सृञ्जयान<br>
  <font color="GREEN" size="-1">29</font>
  ततॊ राजन महाबाहुर भीमसेनः परतापवान<br>
      संत्यज्य मनसा पराणान मद्राधिपम अयॊधयत<br>
  <font color="GREEN" size="-1">30</font>
  नकुलः सहदेवश च सात्यकिश च महारथः<br>
      परिवार्य तदा शल्यं समन्ताद वयकिरञ शरैः<br>
  <font color="GREEN" size="-1">31</font>
  स चतुर्भिर महेष्वासैः पाण्डवानां महारथैः<br>
      वृतस तान यॊधयाम आसा मद्रराजः परतापवान<br>
  <font color="GREEN" size="-1">32</font>
  तस्य धर्मसुतॊ राजन कषुरप्रेण महाहवे<br>
      चक्ररक्षं जघानाशु मद्रराजस्य पार्थिव<br>
  <font color="GREEN" size="-1">33</font>
  तस्मिंस तु निहते शूरे चक्ररक्षे महारथे<br>
      मद्रराजॊ ऽतिबलवान सैनिकान आस्तृणॊच छरैः<br>
  <font color="GREEN" size="-1">34</font>
  समाच्छन्नांस ततस तांस तु राजन वीक्ष्य स सैनिकान<br>
      चिन्तयाम आस समरे धर्मराजॊ युधिष्ठिरः<br>
  <font color="GREEN" size="-1">35</font>
  कथं नु न भवेत सत्यं तन माधव वचॊ महत<br>
      न हि करुद्धॊ रणे राजा कषपयेत बलं मम<br>
  <font color="GREEN" size="-1">36</font>
  ततः सरथ नागाश्वाः पाण्डवाः पण्डु पूर्वज<br>
      मद्रेश्वरं समासेदुः पीडयन्तः समन्ततः<br>
  <font color="GREEN" size="-1">37</font>
  नानाशस्त्रौघबहुलां शस्त्रवृष्टिं समुत्थिताम<br>
      वयधमत समरे राजन महाभ्राणीव मारुतः<br>
  <font color="GREEN" size="-1">38</font>
  ततः कनकपुङ्खां तां शल्य कषिप्तां वियद गताम<br>
      शरवृष्टिम अपश्याम शलभानाम इवाततिम<br>
  <font color="GREEN" size="-1">39</font>
  ते शरा मद्रराजेन परेषिता रणमूर्धनि<br>
      संपतन्तः सम दृश्यन्ते शलभानां वरजा इव<br>
  <font color="GREEN" size="-1">40</font>
  मद्रराजधनुर मुक्तैः शरैः कनकभूषणैः<br>
      निरन्तरम इवाकाशं संबभूव जनाधिप<br>
  <font color="GREEN" size="-1">41</font>
  न पाण्डवानां नास्माकं तत्र कश चिद वयदृश्यत<br>
      बाणान्ध कारे महति कृते तत्र महाभये<br>
  <font color="GREEN" size="-1">42</font>
  मद्रराजेन बलिना लाघवाच छरवृष्टिभिः<br>
      लॊड्यमानं तथा दृष्ट्वा पाण्डवानां बलार्णवम<br>
      विस्मयं परमं जग्मुर देवगन्धर्वदानवाः<br>
  <font color="GREEN" size="-1">43</font>
  स तु तान सर्वतॊ यत्ताञ शरैः संपीड्य मारिष<br>
      धर्मराजम अवच्छाद्य सिंहवद वयनदन मुहुः<br>
  <font color="GREEN" size="-1">44</font>
  ते छन्नाः समरे तेन पाण्डवानां महारथाः<br>
      न शेकुस तं तदा युद्धे परत्युद्यातं महारथम<br>
  <font color="GREEN" size="-1">45</font>
  धर्मराज पुरॊगास तु भीमसेनमुखा रथाः<br>
      न जहुः समरे शूरं शल्यम आहवशॊभिनम<br>
 </td>
 <td width="50%" valign="TOP">
   <font color="GREEN" size="-1">1</font>
   [s]<br>
       pīḍite dharmarāje tu madrarājena māriṣa<br>
       sātyakir bhīmasenaś ca mādrīputrau ca pāṇḍavau<br>
       parivārya rathaiḥ śalyāṃ pīḍayām āsur āhave<br>
   <font color="GREEN" size="-1">2</font>
  tam ekaṃ bahubhir dṛṣṭva pīḍyamānaṃ mahārathaiḥ<br>
       sādhuvādo mahāñ jajñe siddhāś cāsan praharṣitāḥ<br>
       āśaryam ity abhāṣānta munayaś cāpi saṃgatāḥ<br>
   <font color="GREEN" size="-1">3</font>
  bhīmaseno raṇe śalyaṃ śalya bhūtaṃ parāṃkrame<br>
       ekena viddhvā bāṇena punar vivyādha saptabhiḥ<br>
   <font color="GREEN" size="-1">4</font>
  sātyakiś ca śatenainaṃ dharmaputra parīpsayā<br>
       madreśvaram avākīrya siṃhanādam athānadat<br>
   <font color="GREEN" size="-1">5</font>
  nakulaḥ pañcabhiś caināṃ sahadevaś ca saptabhiḥ<br>
       viddhvā taṃ tu tatas tūrṇaṃ punar vivyādha saptabhiḥ<br>
   <font color="GREEN" size="-1">6</font>
  sa tu śūro raṇe yattaḥ pīḍitas tair mahārathaiḥ<br>
       vikṛṣya kārmukaṃ ghoraṃ vegaghnāṃ bhārasādhanam<br>
   <font color="GREEN" size="-1">7</font>
  sātyakiṃ pañcaviṃśatyā śalyo vivyādha māriṣā<br>
       bhīmasenaṃ trisāptatyā nakulaṃ saptabhis tathā<br>
   <font color="GREEN" size="-1">8</font>
  tataḥ saviśikhaṃ cāpaṃ sahadevasya dhanvinaḥ<br>
       chittvā bhallena samare vivyādhainaṃ trisaptabhiḥ<br>
   <font color="GREEN" size="-1">9</font>
  sahadevas tu samare matulaṃ bhūri varcasam<br>
       sajyam anyad dhanuḥ kṛtvā pañcabhiḥ samatāḍayat<br>
       śarair āśīviṣākārair jvalaj jvalanasaṃnibhaiḥ<br>
   <font color="GREEN" size="-1">10</font>
  sārathiṃ cāsya samare śareṇānataparvaṇā<br>
      vīvyādha bhṛśasaṃkruddhas taṃ ca bhūyas tribhiḥ śaraiḥ<br>
  <font color="GREEN" size="-1">11</font>
  bhīmasenas trisaptatyā sātyakir navabhiḥ śaraiḥ<br>
      dharmarājas tathā ṣaṣṭyā gate śalyaṃ samarpayat<br>
  <font color="GREEN" size="-1">12</font>
  tataḥ śalyo mahārāja nirviddhas tair mahārathaiḥ<br>
      susrāva rudhiraṃ gātrair gairikaṃ parvato yathā<br>
  <font color="GREEN" size="-1">13</font>
  tāṃś ca sarvān maheṣvāsān pañcabhiḥ pañcabhiḥ śaraiḥ<br>
      vivyādha tarasā rājaṃs tad adbhutam ivābhavat<br>
  <font color="GREEN" size="-1">14</font>
  tato 'pareṇa bhallena dharmaputrasya māriṣa<br>
      dhānuś ciccheda samare sājyāṃ sa sumahārathaḥ<br>
  <font color="GREEN" size="-1">15</font>
  athānyad dhanur ādāya dharmaputro mahārathaḥ<br>
      sāśvasūta dhvajarathaṃ śalyaṃ prācchādayac charaiḥ<br>
  <font color="GREEN" size="-1">16</font>
  sac chādyamānaḥ samare dharmaputrasya sāyakaiḥ<br>
      yudhiṣṭhiram athāvidhyad daśabhir niśitaiḥ śaraiḥ<br>
  <font color="GREEN" size="-1">17</font>
  sātyakis tu tataḥ kruddho dharmā putre śarārdite<br>
      madrāṇām adhipaṃ śūraṃ śaraughaiḥ samavārayat<br>
  <font color="GREEN" size="-1">18</font>
  sa sātyakeḥ praciccheda kṣurapreṇa mahad dhanuḥ<br>
      bhīmasenamukhāṃs tāṃś ca tribhis tribhir atāḍayat<br>
  <font color="GREEN" size="-1">19</font>
  tasya kruddho mahārāja sātyakiḥ satyavikramaḥ<br>
      tomaraṃ preṣayām āsa svarṇā daṇḍaṃ mahādhanam<br>
  <font color="GREEN" size="-1">20</font>
  bhīmaseno 'tha nārācaṃ jvalantam iva pannagam<br>
      nakulaḥ samare śaktiṃ sahadevo gadāṃ śubhām<br>
      dharmarājaḥ śataghnīṃ tu jigghāṃsuḥ śalyam āhave<br>
  <font color="GREEN" size="-1">21</font>
  tān āpatata evāśu pañcānāṃ vai bhujacyutān<br>
      sātyakiprahitaṃ śalyo bhallaiś ciccheda tomaram<br>
  <font color="GREEN" size="-1">22</font>
  bhīmena prahitaṃ cāpi śaraṃ kanakabhūṣaṇam<br>
      dvidhā ciccheda samare kṛtahastaḥ pratāpavān<br>
  <font color="GREEN" size="-1">23</font>
  nakula preṣitāṃ śaktiṃ hemadaṇḍāṃ bhayāvahām<br>
      gadāṃ ca sahadevena śaraughaiḥ samavārayat<br>
  <font color="GREEN" size="-1">24</font>
  śarāhyāṃ ca śataghnīṃ tāṃ rājñaś ciccheda bhārata<br>
      paśyatāṃ pāṇḍuputrāṇāṃ siṃhanādaṃ nanāda ca<br>
      nāmṛṣyat taṃ tu śaineyaḥ śatror vijayam āhave<br>
  <font color="GREEN" size="-1">25</font>
  athānyad dhanur ādāya sātyakiḥ krodhamūrchitaḥ<br>
      dvābhyāṃ madreśvaraṃ viddhvā sārathiṃ ca tribhiḥ śaraiḥ<br>
  <font color="GREEN" size="-1">26</font>
  tataḥ śalyo mahārāja sarvāṃs tān daśabhiḥ śaraiḥ<br>
      vivyādha subhṛśaṃ kruddhas tottrair iva mahādvipān<br>
  <font color="GREEN" size="-1">27</font>
  te vāryamāṇāḥ samare madrarājñā mahārathāḥ<br>
      na śekuḥ pramukhe sthātuṃ tasya śatruniṣūdanāḥ<br>
  <font color="GREEN" size="-1">28</font>
  tato duryodhano rājā dṛṣṭvā śalyasya vikramam<br>
      nihatān pāṇḍavān mene pāñcālān atha sṛñjayān<br>
  <font color="GREEN" size="-1">29</font>
  tato rājan mahābāhur bhīmasenaḥ pratāpavān<br>
      saṃtyajya manasā prāṇān madrādhipam ayodhayat<br>
  <font color="GREEN" size="-1">30</font>
  nakulaḥ sahadevaś ca sātyakiś ca mahārathaḥ<br>
      parivārya tadā śalyaṃ samantād vyakirañ śaraiḥ<br>
  <font color="GREEN" size="-1">31</font>
  sa caturbhir maheṣvāsaiḥ pāṇḍavānāṃ mahārathaiḥ<br>
      vṛtas tān yodhayām āsā madrarājaḥ pratāpavān<br>
  <font color="GREEN" size="-1">32</font>
  tasya dharmasuto rājan kṣurapreṇa mahāhave<br>
      cakrarakṣaṃ jaghānāśu madrarājasya pārthiva<br>
  <font color="GREEN" size="-1">33</font>
  tasmiṃs tu nihate śūre cakrarakṣe mahārathe<br>
      madrarājo 'tibalavān sainikān āstṛṇoc charaiḥ<br>
  <font color="GREEN" size="-1">34</font>
  samācchannāṃs tatas tāṃs tu rājan vīkṣya sa sainikān<br>
      cintayām āsa samare dharmarājo yudhiṣṭhiraḥ<br>
  <font color="GREEN" size="-1">35</font>
  kathaṃ nu na bhavet satyaṃ tan mādhava vaco mahat<br>
      na hi kruddho raṇe rājā kṣapayeta balaṃ mama<br>
  <font color="GREEN" size="-1">36</font>
  tataḥ saratha nāgāśvāḥ pāṇḍavāḥ paṇḍu pūrvaja<br>
      madreśvaraṃ samāseduḥ pīḍayantaḥ samantataḥ<br>
  <font color="GREEN" size="-1">37</font>
  nānāśastraughabahulāṃ śastravṛṣṭiṃ samutthitām<br>
      vyadhamat samare rājan mahābhrāṇīva mārutaḥ<br>
  <font color="GREEN" size="-1">38</font>
  tataḥ kanakapuṅkhāṃ tāṃ śalya kṣiptāṃ viyad gatām<br>
      śaravṛṣṭim apaśyāma śalabhānām ivātatim<br>
  <font color="GREEN" size="-1">39</font>
  te śarā madrarājena preṣitā raṇamūrdhani<br>
      saṃpatantaḥ sma dṛśyante śalabhānāṃ vrajā iva<br>
  <font color="GREEN" size="-1">40</font>
  madrarājadhanur muktaiḥ śaraiḥ kanakabhūṣaṇaiḥ<br>
      nirantaram ivākāśaṃ saṃbabhūva janādhipa<br>
  <font color="GREEN" size="-1">41</font>
  na pāṇḍavānāṃ nāsmākaṃ tatra kaś cid vyadṛśyata<br>
      bāṇāndha kāre mahati kṛte tatra mahābhaye<br>
  <font color="GREEN" size="-1">42</font>
  madrarājena balinā lāghavāc charavṛṣṭibhiḥ<br>
      loḍyamānaṃ tathā dṛṣṭvā pāṇḍavānāṃ balārṇavam<br>
      vismayaṃ paramaṃ jagmur devagandharvadānavāḥ<br>
  <font color="GREEN" size="-1">43</font>
  sa tu tān sarvato yattāñ śaraiḥ saṃpīḍya māriṣa<br>
      dharmarājam avacchādya siṃhavad vyanadan muhuḥ<br>
  <font color="GREEN" size="-1">44</font>
  te channāḥ samare tena pāṇḍavānāṃ mahārathāḥ<br>
      na śekus taṃ tadā yuddhe pratyudyātaṃ mahāratham<br>
  <font color="GREEN" size="-1">45</font>
  dharmarāja purogās tu bhīmasenamukhā rathāḥ<br>
      na jahuḥ samare śūraṃ śalyam āhavaśobhinam<br>
 </td>
 
 </table>
 <p></p><hr>
 <center>
 <a href="mbs09013.htm">Next: Chapter 13</a></center>
 </body>