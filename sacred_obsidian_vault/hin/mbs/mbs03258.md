<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03257.htm">Previous</a> 
 <a href="mbs03259.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 258
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [मार्क]<br>
       पराप्तम अप्रतिमं दुःखं रामेण भरतर्षभ<br>
       रक्षसा जानकी तस्य हृता भार्या बलीयसा<br>
   <font color="GREEN" size="-1">2</font>
  आश्रमाद राक्षसेन्द्रेण रावणेन विहायसा<br>
       मायाम आस्थाय तरसा हत्वा गृध्रं जटायुषम<br>
   <font color="GREEN" size="-1">3</font>
  परत्याजहार तां रामः सुग्रीव बलम आश्रितः<br>
       बद्ध्वा सेतुं समुद्रस्य दग्ध्वा लङ्कां शितैः शरैः<br>
   <font color="GREEN" size="-1">4</font>
   [य]<br>
       कस्मिन रामः कुले जातः किंवीर्यः किंपराक्रमः<br>
       रावणः कस्य वा पुत्रः किं वैरं तस्य तेन ह<br>
   <font color="GREEN" size="-1">5</font>
  एतन मे भगवन सर्वं सम्यग आख्यातुम अर्हसि<br>
       शरॊतुम इच्छामि चरितं रामस्याक्लिष्टकर्मणः<br>
   <font color="GREEN" size="-1">6</font>
   [मार्क]<br>
       अजॊ नामाभवद राजा महान इक्ष्वाकुवंशजः<br>
       तस्य पुत्रॊ दशरथः शश्वत सवाध्यायवाञ शुचिः<br>
   <font color="GREEN" size="-1">7</font>
  अभवंस तस्य चत्वारः पुत्रा धर्मार्थकॊविदाः<br>
       रामलक्ष्मणशत्रुघ्ना भरतश च महाबलः<br>
   <font color="GREEN" size="-1">8</font>
  रामस्य माता कौसल्या कैकेयी भरतस्य तु<br>
       सुतौ लक्ष्मणशत्रुघ्नौ सुमित्रायाः परंतपौ<br>
   <font color="GREEN" size="-1">9</font>
  विदेहराजॊ जनकः सीता तस्यात्मजा बिभॊ<br>
       यां चकार सवयं तवष्टा रामस्य महिषीं परियाम<br>
   <font color="GREEN" size="-1">10</font>
  एतद रामस्य ते जन्म सीतायाश च परकीर्तितम<br>
      रावणस्यापि ते जन्म वयाख्यास्यामि जनेश्वर<br>
  <font color="GREEN" size="-1">11</font>
  पितामहॊ रावणस्य साक्षाद देवः परजापतिः<br>
      सवयम्भूः सर्वलॊकानां परभुः सरष्टा महातपाः<br>
  <font color="GREEN" size="-1">12</font>
  पुलस्त्यॊ नाम तस्यासीन मानसॊ दयितः सुतः<br>
      तस्य वैश्रवणॊ नाम गवि पुत्रॊ ऽभवत परभुः<br>
  <font color="GREEN" size="-1">13</font>
  पितरं स समुत्सृज्य पितामहम उपस्थितः<br>
      तस्य कॊपात पिता राजन ससर्जात्मानम आत्मना<br>
  <font color="GREEN" size="-1">14</font>
  स जज्ञे विश्रवा नाम तस्यात्मार्धेन वै दविजः<br>
      परतीकाराय सक्रॊधस ततॊ वैश्रवणस्य वै<br>
  <font color="GREEN" size="-1">15</font>
  पितामहस तु परीतात्मा ददौ वैश्रवणस्य ह<br>
      अमरत्वं धनेशत्वं लॊकपालत्वम एव च<br>
  <font color="GREEN" size="-1">16</font>
  ईशानेन तथा सख्यं पुत्रं च नलकूबरम<br>
      राजधानी निवेशं च लङ्कां रक्षॊगणान्विताम<br>
 </td>
 <td width="50%" valign="TOP">
   <font color="GREEN" size="-1">1</font>
   [mārk]<br>
       prāptam apratimaṃ duḥkhaṃ rāmeṇa bharatarṣabha<br>
       rakṣasā jānakī tasya hṛtā bhāryā balīyasā<br>
   <font color="GREEN" size="-1">2</font>
  āśramād rākṣasendreṇa rāvaṇena vihāyasā<br>
       māyām āsthāya tarasā hatvā gṛdhraṃ jaṭāyuṣam<br>
   <font color="GREEN" size="-1">3</font>
  pratyājahāra tāṃ rāmaḥ sugrīva balam āśritaḥ<br>
       baddhvā setuṃ samudrasya dagdhvā laṅkāṃ śitaiḥ śaraiḥ<br>
   <font color="GREEN" size="-1">4</font>
   [y]<br>
       kasmin rāmaḥ kule jātaḥ kiṃvīryaḥ kiṃparākramaḥ<br>
       rāvaṇaḥ kasya vā putraḥ kiṃ vairaṃ tasya tena ha<br>
   <font color="GREEN" size="-1">5</font>
  etan me bhagavan sarvaṃ samyag ākhyātum arhasi<br>
       śrotum icchāmi caritaṃ rāmasyākliṣṭakarmaṇaḥ<br>
   <font color="GREEN" size="-1">6</font>
   [mārk]<br>
       ajo nāmābhavad rājā mahān ikṣvākuvaṃśajaḥ<br>
       tasya putro daśarathaḥ śaśvat svādhyāyavāñ śuciḥ<br>
   <font color="GREEN" size="-1">7</font>
  abhavaṃs tasya catvāraḥ putrā dharmārthakovidāḥ<br>
       rāmalakṣmaṇaśatrughnā bharataś ca mahābalaḥ<br>
   <font color="GREEN" size="-1">8</font>
  rāmasya mātā kausalyā kaikeyī bharatasya tu<br>
       sutau lakṣmaṇaśatrughnau sumitrāyāḥ paraṃtapau<br>
   <font color="GREEN" size="-1">9</font>
  videharājo janakaḥ sītā tasyātmajā bibho<br>
       yāṃ cakāra svayaṃ tvaṣṭā rāmasya mahiṣīṃ priyām<br>
   <font color="GREEN" size="-1">10</font>
  etad rāmasya te janma sītāyāś ca prakīrtitam<br>
      rāvaṇasyāpi te janma vyākhyāsyāmi janeśvara<br>
  <font color="GREEN" size="-1">11</font>
  pitāmaho rāvaṇasya sākṣād devaḥ prajāpatiḥ<br>
      svayambhūḥ sarvalokānāṃ prabhuḥ sraṣṭā mahātapāḥ<br>
  <font color="GREEN" size="-1">12</font>
  pulastyo nāma tasyāsīn mānaso dayitaḥ sutaḥ<br>
      tasya vaiśravaṇo nāma gavi putro 'bhavat prabhuḥ<br>
  <font color="GREEN" size="-1">13</font>
  pitaraṃ sa samutsṛjya pitāmaham upasthitaḥ<br>
      tasya kopāt pitā rājan sasarjātmānam ātmanā<br>
  <font color="GREEN" size="-1">14</font>
  sa jajñe viśravā nāma tasyātmārdhena vai dvijaḥ<br>
      pratīkārāya sakrodhas tato vaiśravaṇasya vai<br>
  <font color="GREEN" size="-1">15</font>
  pitāmahas tu prītātmā dadau vaiśravaṇasya ha<br>
      amaratvaṃ dhaneśatvaṃ lokapālatvam eva ca<br>
  <font color="GREEN" size="-1">16</font>
  īśānena tathā sakhyaṃ putraṃ ca nalakūbaram<br>
      rājadhānī niveśaṃ ca laṅkāṃ rakṣogaṇānvitām<br>
 </td>
 
 </table>
 <p></p><hr>
 <center>
 <a href="mbs03259.htm">Next: Chapter 259</a></center>
 </body>