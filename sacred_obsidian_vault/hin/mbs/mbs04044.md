<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04043.htm">Previous</a> 
 <a href="mbs04045.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 44
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [कृप]<br>
       सदैव तव राधेय युद्धे करूरतरा मतिः<br>
       नार्थानां परकृतिं वेत्थ नानुबन्धम अवेक्षसे<br>
   <font color="GREEN" size="-1">2</font>
  नया हि बहवः सन्ति शास्त्राण्य आश्रित्य चिन्तिताः<br>
       तेषां युद्धं तु पापिष्ठं वेदयन्ति पुरा विदः<br>
   <font color="GREEN" size="-1">3</font>
  देशकालेन संयुक्तं युद्धं विजयदं भवेत<br>
       हीनकालं तद एवेह फलवन न भवत्य उत<br>
       देशे काले च विक्रान्तं कल्याणाय विधीयते<br>
   <font color="GREEN" size="-1">4</font>
  आनुकूल्येन कार्याणाम अन्तरं संविधीयताम<br>
       भारं हि रथकारस्य न वयवस्यन्ति पण्डिताः<br>
   <font color="GREEN" size="-1">5</font>
  परिचिन्त्य तु पार्थेन संनिपातॊ न नः कषमः<br>
       एकः कुरून अभ्यरक्षद एकश चाग्निम अतर्पयत<br>
   <font color="GREEN" size="-1">6</font>
  एकश च पञ्चवर्षाणि बरह्मचर्यम अधारयत<br>
       एकः सुभद्राम आरॊप्य दवैरथे कृष्णम आह्वयत<br>
       अस्मिन्न एव वने कृष्णॊ हृतां कृष्णाम अवाजयत<br>
   <font color="GREEN" size="-1">7</font>
  एकश च पञ्चवर्षाणि शक्राद अस्त्राण्य अशिक्षत<br>
       एकः साम्यमिनीं जित्वा कुरूणाम अकरॊद यशः<br>
   <font color="GREEN" size="-1">8</font>
  एकॊ गन्धर्वराजानं चित्रसेनम अरिंदमः<br>
       विजिग्ये तरसा संख्ये सेनां चास्य सुदुर्जयाम<br>
   <font color="GREEN" size="-1">9</font>
  तथा निवातकवचाः कालखञ्जाश च दानवाः<br>
       दैवतैर अप्य अवध्यास ते एकेन युधि पातिताः<br>
   <font color="GREEN" size="-1">10</font>
  एकेन हि तवया कर्ण किंनामेह कृतं पुरा<br>
      एकैकेन यथा तेषां भूमिपाला वशीकृताः<br>
  <font color="GREEN" size="-1">11</font>
  इन्द्रॊ ऽपि हि न पार्थेन संयुगे यॊद्धुम अर्हति<br>
      यस तेनाशंसते यॊद्धुं कर्तव्यं तस्य भेषजम<br>
  <font color="GREEN" size="-1">12</font>
  आशीविषस्य करुद्धस्य पाणिम उद्यम्य दक्षिणम<br>
      अविमृश्य परदेशिण्या दंष्ट्राम आदातुम इच्छसि<br>
  <font color="GREEN" size="-1">13</font>
  अथ वा कुञ्जरं मत्तम एक एव चरन वने<br>
      अनङ्कुशं समारुह्य नगरं गन्तुम इच्छसि<br>
  <font color="GREEN" size="-1">14</font>
  समिद्धं पावकं वापि घृतमेदॊ वसा हुतम<br>
      घृताक्तश चीरवासास तवं मध्येनॊत्तर्तुम इच्छसि<br>
  <font color="GREEN" size="-1">15</font>
  आत्मानं यः समुद्बध्य कण्ढे बद्ध्वा महाशिलाम<br>
      समुद्रं परतरेद दॊर्भ्यां तत्र किंनाम पौरुषम<br>
  <font color="GREEN" size="-1">16</font>
  अकृतास्त्रः कृतास्त्रं वै बलवन्तं सुदुर्बलः<br>
      तादृशं कर्ण यः पार्थं यॊद्धुम इच्छेत स दुर्मतिः<br>
  <font color="GREEN" size="-1">17</font>
  अस्माभिर एष निकृतॊ वर्षाणीह तरयॊदश<br>
      सिंहः पाशविनिर्मुक्तॊ न नः शेषं करिष्यति<br>
  <font color="GREEN" size="-1">18</font>
  एकान्ते पार्थम आसीनं कूपे ऽगनिम इव संवृतम<br>
      अज्ञानाद अभ्यवस्कन्द्य पराप्ताः समॊ भयम उत्तमम<br>
  <font color="GREEN" size="-1">19</font>
  सह युध्यामहे पार्थम आगतं युद्धदुर्मदम<br>
      सैन्यास तिष्ठन्तु संनद्धा वयूढानीकाः परहारिणः<br>
  <font color="GREEN" size="-1">20</font>
  दरॊणॊ दुर्यॊधनॊ भीष्मॊ भवान दरौणिस तथा वयम<br>
      सर्वे युध्यामहे पार्थं कर्ण मा साहसं कृथाः<br>
  <font color="GREEN" size="-1">21</font>
  वयं वयवसितं पार्थं वज्रपाणिम इवॊद्यतम<br>
      षड रथाः परतियुध्येम तिष्ठेम यदि संहताः<br>
  <font color="GREEN" size="-1">22</font>
  वयूढानीकानि सैन्यानि यत्ताः परमधन्विनः<br>
      युध्यामहे ऽरजुनं संख्ये दानवा वासवं यथा<br>
 </td>
 <td width="50%" valign="TOP">
   <font color="GREEN" size="-1">1</font>
   [kṛpa]<br>
       sadaiva tava rādheya yuddhe krūratarā matiḥ<br>
       nārthānāṃ prakṛtiṃ vettha nānubandham avekṣase<br>
   <font color="GREEN" size="-1">2</font>
  nayā hi bahavaḥ santi śāstrāṇy āśritya cintitāḥ<br>
       teṣāṃ yuddhaṃ tu pāpiṣṭhaṃ vedayanti purā vidaḥ<br>
   <font color="GREEN" size="-1">3</font>
  deśakālena saṃyuktaṃ yuddhaṃ vijayadaṃ bhavet<br>
       hīnakālaṃ tad eveha phalavan na bhavaty uta<br>
       deśe kāle ca vikrāntaṃ kalyāṇāya vidhīyate<br>
   <font color="GREEN" size="-1">4</font>
  ānukūlyena kāryāṇām antaraṃ saṃvidhīyatām<br>
       bhāraṃ hi rathakārasya na vyavasyanti paṇḍitāḥ<br>
   <font color="GREEN" size="-1">5</font>
  paricintya tu pārthena saṃnipāto na naḥ kṣamaḥ<br>
       ekaḥ kurūn abhyarakṣad ekaś cāgnim atarpayat<br>
   <font color="GREEN" size="-1">6</font>
  ekaś ca pañcavarṣāṇi brahmacaryam adhārayat<br>
       ekaḥ subhadrām āropya dvairathe kṛṣṇam āhvayat<br>
       asminn eva vane kṛṣṇo hṛtāṃ kṛṣṇām avājayat<br>
   <font color="GREEN" size="-1">7</font>
  ekaś ca pañcavarṣāṇi śakrād astrāṇy aśikṣata<br>
       ekaḥ sāmyaminīṃ jitvā kurūṇām akarod yaśaḥ<br>
   <font color="GREEN" size="-1">8</font>
  eko gandharvarājānaṃ citrasenam ariṃdamaḥ<br>
       vijigye tarasā saṃkhye senāṃ cāsya sudurjayām<br>
   <font color="GREEN" size="-1">9</font>
  tathā nivātakavacāḥ kālakhañjāś ca dānavāḥ<br>
       daivatair apy avadhyās te ekena yudhi pātitāḥ<br>
   <font color="GREEN" size="-1">10</font>
  ekena hi tvayā karṇa kiṃnāmeha kṛtaṃ purā<br>
      ekaikena yathā teṣāṃ bhūmipālā vaśīkṛtāḥ<br>
  <font color="GREEN" size="-1">11</font>
  indro 'pi hi na pārthena saṃyuge yoddhum arhati<br>
      yas tenāśaṃsate yoddhuṃ kartavyaṃ tasya bheṣajam<br>
  <font color="GREEN" size="-1">12</font>
  āśīviṣasya kruddhasya pāṇim udyamya dakṣiṇam<br>
      avimṛśya pradeśiṇyā daṃṣṭrām ādātum icchasi<br>
  <font color="GREEN" size="-1">13</font>
  atha vā kuñjaraṃ mattam eka eva caran vane<br>
      anaṅkuśaṃ samāruhya nagaraṃ gantum icchasi<br>
  <font color="GREEN" size="-1">14</font>
  samiddhaṃ pāvakaṃ vāpi ghṛtamedo vasā hutam<br>
      ghṛtāktaś cīravāsās tvaṃ madhyenottartum icchasi<br>
  <font color="GREEN" size="-1">15</font>
  ātmānaṃ yaḥ samudbadhya kaṇḍhe baddhvā mahāśilām<br>
      samudraṃ pratared dorbhyāṃ tatra kiṃnāma pauruṣam<br>
  <font color="GREEN" size="-1">16</font>
  akṛtāstraḥ kṛtāstraṃ vai balavantaṃ sudurbalaḥ<br>
      tādṛśaṃ karṇa yaḥ pārthaṃ yoddhum icchet sa durmatiḥ<br>
  <font color="GREEN" size="-1">17</font>
  asmābhir eṣa nikṛto varṣāṇīha trayodaśa<br>
      siṃhaḥ pāśavinirmukto na naḥ śeṣaṃ kariṣyati<br>
  <font color="GREEN" size="-1">18</font>
  ekānte pārtham āsīnaṃ kūpe 'gnim iva saṃvṛtam<br>
      ajñānād abhyavaskandya prāptāḥ smo bhayam uttamam<br>
  <font color="GREEN" size="-1">19</font>
  saha yudhyāmahe pārtham āgataṃ yuddhadurmadam<br>
      sainyās tiṣṭhantu saṃnaddhā vyūḍhānīkāḥ prahāriṇaḥ<br>
  <font color="GREEN" size="-1">20</font>
  droṇo duryodhano bhīṣmo bhavān drauṇis tathā vayam<br>
      sarve yudhyāmahe pārthaṃ karṇa mā sāhasaṃ kṛthāḥ<br>
  <font color="GREEN" size="-1">21</font>
  vayaṃ vyavasitaṃ pārthaṃ vajrapāṇim ivodyatam<br>
      ṣaḍ rathāḥ pratiyudhyema tiṣṭhema yadi saṃhatāḥ<br>
  <font color="GREEN" size="-1">22</font>
  vyūḍhānīkāni sainyāni yattāḥ paramadhanvinaḥ<br>
      yudhyāmahe 'rjunaṃ saṃkhye dānavā vāsavaṃ yathā<br>
 </td>
 
 </table>
 <p></p><hr>
 <center>
 <a href="mbs04045.htm">Next: Chapter 45</a></center>
 </body>