<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi03.htm">Book 3 Index</a> 
 <a href="mbs03284.htm">Previous</a> 
 <a href="mbs03286.htm">Next</a> 
 </center>
 <hr>
 
 <center>
 <a href="../m03/index.htm">Book 3 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 3<br>Chapter 285
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [सूर्य]<br>
       माहितं कर्ण कार्षीस तवम आत्मनः सुहृदां तथा<br>
       पुत्राणाम अथ भार्याणाम अथॊ मातुर अथॊ पितुः<br>
   <font color="GREEN" size="-1">2</font>
  शरीरस्याविरॊधेन पराणिनां पराणभृद वर<br>
       इष्यते यशसः पराप्तिः कीर्तिश च तरिदिवे सथिरा<br>
   <font color="GREEN" size="-1">3</font>
  यस तवं पराणविरॊधेन कीर्तिम इच्छसि शाश्वतीम<br>
       सा ते पराणान समादाय गमिष्यति न संशयः<br>
   <font color="GREEN" size="-1">4</font>
  जीवतां कुरुते कार्यं पिता माता सुतास तथा<br>
       ये चान्ये बान्धवाः के चिल लॊके ऽसमिन पुरुषर्षभ<br>
       राजानश च नरव्याघ्र पौरुषेण निबॊध तत<br>
   <font color="GREEN" size="-1">5</font>
  कीर्तिश च जीवतः साध्वी पुरुषस्य महाद्युते<br>
       मृतस्य कीर्त्या किं कार्यं भस्मीभूतस्य देहिनः<br>
       मृतः कीर्तिं न जानाति जीवन कीर्तिं समश्नुते<br>
   <font color="GREEN" size="-1">6</font>
  मृतस्य कीर्तिर मर्त्यस्य यथा माला गतायुर अः<br>
       अहं तु तवां बरवीम्य एतद भक्तॊ ऽसीति हितेप्सया<br>
   <font color="GREEN" size="-1">7</font>
  भक्तिमन्तॊ हि मे रक्ष्या इत्य एतेनापि हेतुना<br>
       भकॊ ऽयं परया भक्त्या माम इत्य एव महाभुज<br>
       ममापि भक्तिर उत्पन्ना स तवं कुरु वचॊ मम<br>
   <font color="GREEN" size="-1">8</font>
  अस्ति चात्र परं किं चिद अध्यात्मं देवनिर्मितम<br>
       अतश च तवां बरवीम्य एतत करियताम अविशङ्कया<br>
   <font color="GREEN" size="-1">9</font>
  देव गुह्यं तवया जञातुं न शक्यं पुरुषर्षभ<br>
       तस्मान नाख्यामि ते गुह्यं काले वेत्स्यति तद भवान<br>
   <font color="GREEN" size="-1">10</font>
  पुनर उक्तं च वक्ष्यामि तवं राधेय निबॊध तत<br>
      मास्मै ते कुण्डले दद्या भिक्षवे वज्रपाणये<br>
  <font color="GREEN" size="-1">11</font>
  शॊभसे कुण्डलाभ्यां हि रुचिराभ्यां महाद्युते<br>
      विशाखयॊर मध्यगतः शशीव विमलॊ दिवि<br>
  <font color="GREEN" size="-1">12</font>
  कीर्तिश च जीवतः साध्वी पुरुषस्येति विद्धि तत<br>
      परत्याख्येयस तवया तात कुण्डलार्थे पुरंदरः<br>
  <font color="GREEN" size="-1">13</font>
  शक्या बहुविधैर वाक्यैः कुण्डलेप्सा तवयानघ<br>
      विहन्तुं देवराजस्य हेतुयुक्तैः पुनः पुनः<br>
  <font color="GREEN" size="-1">14</font>
  उपपत्त्युपपन्नार्थैर माधुर्यकृतभूषणैः<br>
      पुरंदरस्य कर्ण तवं बुद्धिम एताम अपानुद<br>
  <font color="GREEN" size="-1">15</font>
  तव हि नित्यं नरव्याघ्र सपर्धसे सव्यसाचिना<br>
      सव्यसाची तवया चैव युधि शूरः समेष्यति<br>
  <font color="GREEN" size="-1">16</font>
  न तु तवाम अर्जुनः शक्तः कुण्डलाभ्यां समन्वितम<br>
      विजेतुं युधि यद्य अस्य सवयम इन्द्रः शरॊ भवेत<br>
  <font color="GREEN" size="-1">17</font>
  तस्मान न देये शक्राय तवयैते कुण्डले शुभे<br>
      संग्रामे यदि निर्जेतुं कर्ण कामयसे ऽरजुनम<br>
 </td>
 <td width="50%" valign="TOP">
   <font color="GREEN" size="-1">1</font>
   [sūrya]<br>
       māhitaṃ karṇa kārṣīs tvam ātmanaḥ suhṛdāṃ tathā<br>
       putrāṇām atha bhāryāṇām atho mātur atho pituḥ<br>
   <font color="GREEN" size="-1">2</font>
  śarīrasyāvirodhena prāṇināṃ prāṇabhṛd vara<br>
       iṣyate yaśasaḥ prāptiḥ kīrtiś ca tridive sthirā<br>
   <font color="GREEN" size="-1">3</font>
  yas tvaṃ prāṇavirodhena kīrtim icchasi śāśvatīm<br>
       sā te prāṇān samādāya gamiṣyati na saṃśayaḥ<br>
   <font color="GREEN" size="-1">4</font>
  jīvatāṃ kurute kāryaṃ pitā mātā sutās tathā<br>
       ye cānye bāndhavāḥ ke cil loke 'smin puruṣarṣabha<br>
       rājānaś ca naravyāghra pauruṣeṇa nibodha tat<br>
   <font color="GREEN" size="-1">5</font>
  kīrtiś ca jīvataḥ sādhvī puruṣasya mahādyute<br>
       mṛtasya kīrtyā kiṃ kāryaṃ bhasmībhūtasya dehinaḥ<br>
       mṛtaḥ kīrtiṃ na jānāti jīvan kīrtiṃ samaśnute<br>
   <font color="GREEN" size="-1">6</font>
  mṛtasya kīrtir martyasya yathā mālā gatāyur aḥ<br>
       ahaṃ tu tvāṃ bravīmy etad bhakto 'sīti hitepsayā<br>
   <font color="GREEN" size="-1">7</font>
  bhaktimanto hi me rakṣyā ity etenāpi hetunā<br>
       bhako 'yaṃ parayā bhaktyā mām ity eva mahābhuja<br>
       mamāpi bhaktir utpannā sa tvaṃ kuru vaco mama<br>
   <font color="GREEN" size="-1">8</font>
  asti cātra paraṃ kiṃ cid adhyātmaṃ devanirmitam<br>
       ataś ca tvāṃ bravīmy etat kriyatām aviśaṅkayā<br>
   <font color="GREEN" size="-1">9</font>
  deva guhyaṃ tvayā jñātuṃ na śakyaṃ puruṣarṣabha<br>
       tasmān nākhyāmi te guhyaṃ kāle vetsyati tad bhavān<br>
   <font color="GREEN" size="-1">10</font>
  punar uktaṃ ca vakṣyāmi tvaṃ rādheya nibodha tat<br>
      māsmai te kuṇḍale dadyā bhikṣave vajrapāṇaye<br>
  <font color="GREEN" size="-1">11</font>
  śobhase kuṇḍalābhyāṃ hi rucirābhyāṃ mahādyute<br>
      viśākhayor madhyagataḥ śaśīva vimalo divi<br>
  <font color="GREEN" size="-1">12</font>
  kīrtiś ca jīvataḥ sādhvī puruṣasyeti viddhi tat<br>
      pratyākhyeyas tvayā tāta kuṇḍalārthe puraṃdaraḥ<br>
  <font color="GREEN" size="-1">13</font>
  śakyā bahuvidhair vākyaiḥ kuṇḍalepsā tvayānagha<br>
      vihantuṃ devarājasya hetuyuktaiḥ punaḥ punaḥ<br>
  <font color="GREEN" size="-1">14</font>
  upapattyupapannārthair mādhuryakṛtabhūṣaṇaiḥ<br>
      puraṃdarasya karṇa tvaṃ buddhim etām apānuda<br>
  <font color="GREEN" size="-1">15</font>
  tva hi nityaṃ naravyāghra spardhase savyasācinā<br>
      savyasācī tvayā caiva yudhi śūraḥ sameṣyati<br>
  <font color="GREEN" size="-1">16</font>
  na tu tvām arjunaḥ śaktaḥ kuṇḍalābhyāṃ samanvitam<br>
      vijetuṃ yudhi yady asya svayam indraḥ śaro bhavet<br>
  <font color="GREEN" size="-1">17</font>
  tasmān na deye śakrāya tvayaite kuṇḍale śubhe<br>
      saṃgrāme yadi nirjetuṃ karṇa kāmayase 'rjunam<br>
 </td>
 
 </table>
 <p></p><hr>
 <center>
 <a href="mbs03286.htm">Next: Chapter 286</a></center>
 </body>