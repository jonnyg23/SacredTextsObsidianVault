<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi13.htm">Book 13 Index</a> 
 <a href="mbs13069.htm">Previous</a> 
 <a href="mbs13071.htm">Next</a> 
 </center>
 <hr>
 
 <center>
 <a href="../m13/index.htm">Book 13 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 13<br>Chapter 70
 </h3><table width="100%">
 <td width="50%" valign="TOP">
   <font color="GREEN" size="-1">1</font>
  दत्तानां फलसंप्राप्तिं गवां परब्रूहि मे ऽनघ<br>
       विस्तरेण महाबाहॊ न हि तृप्यामि कथ्यताम<br>
   <font color="GREEN" size="-1">2</font>
   [भ]<br>
       अत्राप्य उदाहरन्तीमम इतिहासं पुरातनम<br>
       ऋषेर उद्दालकेर वाक्यं नाचिकेतस्य चॊभयॊः<br>
   <font color="GREEN" size="-1">3</font>
  ऋषिर उद्दालकिर दीक्षाम उपगम्य ततः सुतम<br>
       तवं माम उपचरस्वेति नाचिकेतम अभाषत<br>
       समाप्ते नियमे तस्मिन महर्षिः पुत्रम अब्रवीत<br>
   <font color="GREEN" size="-1">4</font>
  उपस्पर्शन सक्तस्य सवाख्याय निरतस्य च<br>
       इध्मा दर्भाः सुमनसः कलशश चाभितॊ जलम<br>
       विस्मृतं मे तद आदाय नदीतीराद इहाव्रज<br>
   <font color="GREEN" size="-1">5</font>
  गत्वानवाप्य तत सर्वं नदीवेगसमाप्लुतम<br>
       न पश्यामि तद इत्य एवं पितरं सॊ ऽबरवीन मुनिः<br>
   <font color="GREEN" size="-1">6</font>
  कषुत्पिपासा शरमाविष्टॊ मुनिर उद्दालकिस तदा<br>
       यमं पश्येति तं पुत्रम अशपत स महातपाः<br>
   <font color="GREEN" size="-1">7</font>
  तथा स पित्राभिहतॊ वाग्वज्रेण कृताञ्जलिः<br>
       परसीदेति बरुवन्न एव गतसत्त्वॊ ऽपतद भुवि<br>
   <font color="GREEN" size="-1">8</font>
  नाचिकेतं पिता दृष्ट्वा पतितं दुःखमूर्छितः<br>
       किं मया कृतम इत्य उक्त्वा निपपात महीतले<br>
   <font color="GREEN" size="-1">9</font>
  तस्य दुःखपरीतस्य सवं पुत्रम उपगूहत<br>
       वयतीतं तद अहः शेषं सा चॊग्रा तत्र शर्वरी<br>
   <font color="GREEN" size="-1">10</font>
  पित्र्येणाश्रु परपातेन नाचिकेतः कुरूद्वह<br>
      परास्पन्दच छयने कौश्ये वृष्ट्या सस्यम इवाप्लुतम<br>
  <font color="GREEN" size="-1">11</font>
  स पर्यपृच्छत तं पुत्रं शलाघ्यं परत्यागतं पुनः<br>
      दिव्यैर गन्धैः समादिग्धं कषीणस्वप्नम इवॊत्थितम<br>
  <font color="GREEN" size="-1">12</font>
  अपि पुत्र जिता लॊकाः शुभास ते सवेन कर्मणा<br>
      दिष्ट्या चासि पुनः पराप्तॊ न हि ते मानुषं वपुः<br>
  <font color="GREEN" size="-1">13</font>
  परत्यक्षदर्शी सर्वस्य पित्रा पृष्टॊ महात्मना<br>
      अन्वर्थं तं पितुर मध्ये महर्षीणां नयवेदयत<br>
  <font color="GREEN" size="-1">14</font>
  कुर्वन भवच छासनम आशु यातॊ; हय अहं विशालां रुचिरप्रभावाम<br>
      वैवस्वतीं पराप्य सबाम अपश्यं; सहस्रशॊ यॊजनहैम भौमाम<br>
  <font color="GREEN" size="-1">15</font>
  दृष्ट्वैव माम अभिमुखम आपतन्तं; गृहं निवेद्यासनम आदिदेश<br>
      वैवस्वतॊ ऽरघ्यादिभिर अर्हणैश च; भवत कृते पूजयाम आस मां सः<br>
  <font color="GREEN" size="-1">16</font>
  ततस तव अहं तं शनकैर अवॊचं; वृतं सदस्यैर अभिपूज्यमानम<br>
      पराप्तॊ ऽसमि ते विषयं धर्मराज; लॊकान अर्हे यान सम तान मे विधत्स्व<br>
  <font color="GREEN" size="-1">17</font>
  यमॊ ऽबरवीन मां न मृतॊ ऽसि सौम्य; यमं पश्येत्य आह तु तवां तपस्वी<br>
      पिता परदीप्ताग्निसमानतेजा; न तच छक्यम अनृतं विप्र कर्तुम<br>
  <font color="GREEN" size="-1">18</font>
  देष्टस ते ऽहं परतिगच्छस्व तात; शॊचत्य असौ तव देहस्य कर्ता<br>
      ददामि किं चापि मनः परणीतं; परियातिथे तव कामान वृणीष्व<br>
  <font color="GREEN" size="-1">19</font>
  तेनैवम उक्तस तम अहं परत्यवॊचं; पराप्तॊ ऽसमि ते विषयं दुर्निवर्त्यम<br>
      इच्छाम्य अहं पुण्यकृतां समृद्धाँल; लॊकान दरष्टुं यदि ते ऽहं वरार्हः<br>
  <font color="GREEN" size="-1">20</font>
  यानं समारॊप्य तु मां स देवॊ; वाहैर युक्तं सुप्रभं भानुमन्तम<br>
      संदर्शयाम आस तदा सम लॊकान; सर्वांस तदा पुण्यकृतां दविजेन्द्र<br>
  <font color="GREEN" size="-1">21</font>
  अपश्यं तत्र वेश्मानि तैजसानि कृतात्मनाम<br>
      नाना संस्थान रूपाणि सर्वरत्नमयानि च<br>
  <font color="GREEN" size="-1">22</font>
  चन्द्रमण्डलशुभ्राणि किङ्किणीजालवन्ति च<br>
      अनेकशतभौमानि सान्तर जलवनानि च<br>
  <font color="GREEN" size="-1">23</font>
  वैडूर्यार्क परकाशानि रूप्यरुक्ममयानि च<br>
      तरुणादित्यवर्णानि सथावराणि चराणि च<br>
  <font color="GREEN" size="-1">24</font>
  भक्ष्यभॊज्यमयाञ शैलान वासांसि शयनानि च<br>
      सर्वकामफलांश चैव वृक्षान भवनसंस्थितान<br>
  <font color="GREEN" size="-1">25</font>
  नद्यॊ वीथ्यः सभा वापी दीर्घिकाश चैव सर्वशः<br>
      घॊषवन्ति च यानानि युक्तान्य एव सहस्रशः<br>
  <font color="GREEN" size="-1">26</font>
  कषीरस्रवा वै सरितॊ गिरींश च; सर्पिस तथा विमलं चापि तॊयम<br>
      वैवस्वतस्यानुमतांश च देशान; अदृष्टपूर्वान सुबहून अपश्यम<br>
  <font color="GREEN" size="-1">27</font>
  सर्वं दृष्ट्वा तद अहं धर्मराजम; अवॊचं वै परभविष्णुं पुराणम<br>
      कषीरस्यैताः सर्पिषश चैव नद्यः; शश्वत सरॊताः कस्य भॊज्याः परदिष्टाः<br>
  <font color="GREEN" size="-1">28</font>
  यमॊ ऽबरवीद विद्धि भॊज्यास तवम एता; ये दातारः साधवॊ गॊरसानाम<br>
      अन्ये लॊकाः शाश्वता वीतशॊकाः; समाकीर्णा गॊप्रदाने रतानाम<br>
  <font color="GREEN" size="-1">29</font>
  न तव एवासां दानमात्रं परशस्तं; पात्रं कालॊ गॊविशेषॊ विधिश च<br>
      जञात्वा देया विप्र गवान्तरं हि; दुःखं जञातुं पावकादित्यभूतम<br>
  <font color="GREEN" size="-1">30</font>
  सवाध्यायाढ्यॊ यॊ ऽतिमात्रं तपस्वी; वैतानस्थॊ बराह्मणः पात्रम आसाम<br>
      कृच्छ्रॊत्सृष्टाः पॊषणाभ्यागताश च; दवारैर एतैर गॊविशेषाः परशस्ताः<br>
  <font color="GREEN" size="-1">31</font>
  तिस्रॊ रात्रीर अद्भिर उपॊष्य भूमौ; तृप्ता गावस तर्पितेभ्यः परदेयाः<br>
      वत्सैः परीताः सुप्रजाः सॊपचारास; तर्यहं दत्त्वा गॊरसैर वर्तितव्यम<br>
  <font color="GREEN" size="-1">32</font>
  दत्त्वा धेनुं सुव्रतां कांस्यदॊहां; कल्याण वत्साम अपलायिनीं च<br>
      यावन्ति लॊमानि भवन्ति तस्यास; तावद वर्षाण्य अश्नुते सवर्गलॊकम<br>
  <font color="GREEN" size="-1">33</font>
  तथानड्वाहं बराह्मणाय परदाय; दान्तं धुर्यं बलवन्तं युवानम<br>
      कुलानुजीवं वीर्यवन्तं बृहन्तं; भुङ्क्ते लॊकान संमितान धेनुदस्य<br>
  <font color="GREEN" size="-1">34</font>
  गॊषु कषान्तं गॊशरण्यं कृतज्ञं; वृत्ति गलानं तादृशं पात्रम आहुः<br>
      वृत्ति गलाने संभ्रमे वा महार्थे; कृष्यर्थे वा हॊमहेतॊः परसूत्याम<br>
  <font color="GREEN" size="-1">35</font>
  गुर्वर्थे वा बाल पुष्ट्याभिषङ्गाद; गावॊ दातुं देशकालॊ ऽविशिष्टः<br>
      अन्तर्जाताः सुक्रय जञानलब्धाः; पराणक्रीता निर्जिताश चौदकाश च<br>
  <font color="GREEN" size="-1">36</font>
   [नचिकेतस]<br>
      शरुत्वा वैवस्वतवचस तम अहं पुनर अब्रुवम<br>
      अगॊमी गॊप्रदातॄणां कथं लॊकान निगच्छति<br>
  <font color="GREEN" size="-1">37</font>
  ततॊ यमॊ ऽबरवीद धीमान गॊप्रदाने परां गतिम<br>
      गॊप्रदानानुकल्पं तु गाम ऋते सन्ति गॊप्रदाः<br>
  <font color="GREEN" size="-1">38</font>
  अलाभे यॊ गवां दद्याद घृतधेनुं यतव्रतः<br>
      तस्यैता घृतवाहिन्यः कषरन्ते वत्सला इव<br>
  <font color="GREEN" size="-1">39</font>
  घृतालाभे च यॊ दद्यात तिलधेनुं यतव्रतः<br>
      स दुर्गात तारितॊ धेन्वा कषीरनद्यां परमॊदते<br>
  <font color="GREEN" size="-1">40</font>
  तिलालाभे च यॊ दद्याज जलधेनुं यतव्रतः<br>
      स कामप्रवहां शीतां नदीम एताम उपाश्नुते<br>
  <font color="GREEN" size="-1">41</font>
  एवमादीनि मे तत्र धर्मराजॊ नयदर्शयत<br>
      दृष्ट्वा च परमं हर्षम अवापम अहम अच्युत<br>
  <font color="GREEN" size="-1">42</font>
  निवेदये चापि परियं भवत्सु; करतुर महान अल्पधनप्रचारः<br>
      पराप्तॊ मया तात स मत्प्रसूतः; परपत्स्यते वेद विधिप्रवृत्तः<br>
  <font color="GREEN" size="-1">43</font>
  शापॊ हय अयं भवतॊ ऽनुग्रहाय; पराप्तॊ मया यत्र दृष्टॊ यमॊ मे<br>
      दानव्युष्टिं तत्र दृष्ट्वा महार्थां; निःसंदिग्धं दानधर्मांश चरिष्ये<br>
  <font color="GREEN" size="-1">44</font>
  इदं च माम अब्रवीद धर्मराजः; पुनः पुनः संप्रहृष्टॊ दविजर्षे<br>
      दानेन तात परयतॊ ऽभूः सदैव; विशेषतॊ गॊप्रदानं च कुर्याः<br>
  <font color="GREEN" size="-1">45</font>
  शुद्धॊ हय अर्थॊ नावमन्यः सवधर्मात; पात्रे देयं देशकालॊपपन्ने<br>
      तस्माद गावस ते नित्यम एव परदेया; मा भूच च ते संशयः कश चिद अत्र<br>
  <font color="GREEN" size="-1">46</font>
  एताः पुरा अददन नित्यम एव; शान्तात्मानॊ दानपथे निविष्टाः<br>
      तपांस्य उग्राण्य अप्रतिशङ्कमानास; ते वै दानं परददुश चापि शक्त्या<br>
  <font color="GREEN" size="-1">47</font>
  काले शक्त्या मत्सरं वर्जयित्वा; शुद्धात्मानः शरद्धिनः पुण्यशीलाः<br>
      दत्त्वा तप्त्वा लॊकम अमुं परपन्ना; देदीप्यन्ते पुण्यशीलाश च नाके<br>
  <font color="GREEN" size="-1">48</font>
  एतद दानं नयायलब्धं दविजेभ्यः; पात्रे दत्तं परापणीयं परीक्ष्य<br>
      काम्याष्टम्यां वर्तिताव्यं दशाहं; रसैर गवां शकृता परस्नवैर वा<br>
  <font color="GREEN" size="-1">49</font>
  वेद वरती सयाद वृषभ परदाता; वेदावाप्तिर गॊयुगस्य परदाने<br>
      तीर्थावाप्तिर गॊप्रयुक्त परदाने; पापॊत्सर्गः कपिलायाः परदाने<br>
  <font color="GREEN" size="-1">50</font>
  गाम अप्य एकां कपिलां संप्रदाय; नयायॊपेतां कल्मषाद विप्रमुच्येत<br>
      गवां रसात परमं नास्ति किं चिद; गवां दानं सुमहत तद वदन्ति<br>
  <font color="GREEN" size="-1">51</font>
  गावॊ लॊकान धारयन्ति कषरन्त्यॊ; गावश चान्नं संजनयन्ति लॊके<br>
      यस तज जानन न गवां हार्दम एति; स वै गन्ता निरयं पापचेताः<br>
  <font color="GREEN" size="-1">52</font>
  यत ते दातुं गॊसहस्रं शतं वा; शतार्धं वा दशवा साधु वत्साः<br>
      अप्य एकां वा साधवे बराह्मणाय; सास्यामुष्मिन पुण्यतीर्था नदी वै<br>
  <font color="GREEN" size="-1">53</font>
  पराप्त्या पुष्ट्या लॊकसंरक्षणेन; गावस तुल्याः सूर्यपादैः पृथिव्याम<br>
      शब्दश चैकः संततिश चॊपभॊगस; तस्माद गॊदः सूर्य इवाभिभाति<br>
  <font color="GREEN" size="-1">54</font>
  गुरुं शिष्यॊ वरयेद गॊप्रदाने; स वै वक्ता नियतं सवर्गदाता<br>
      विधिज्ञानां सुमहान एष धर्मॊ; विधिं हय आद्यं विधयः संश्रयन्ति<br>
  <font color="GREEN" size="-1">55</font>
  एतद दानं नयायलब्धं दविजेभ्यः; पात्रे दत्त्वा परापयेथाः परीक्ष्य<br>
      तवय्य आशंसन्त्य अमरा मानवाश च; वयं चापि परसृते पुण्यशीलाः<br>
  <font color="GREEN" size="-1">56</font>
  इत्य उक्तॊ ऽहं धर्मराज्ञा महर्षे; धर्मात्मानं शिरसाभिप्रणम्य<br>
      अनुज्ञातस तेन वैवस्वतेन; परत्यागमं भगवत पादमूलम<br>
 </td>
 <td width="50%" valign="TOP">
   <font color="GREEN" size="-1">1</font>
  dattānāṃ phalasaṃprāptiṃ gavāṃ prabrūhi me 'nagha<br>
       vistareṇa mahābāho na hi tṛpyāmi kathyatām<br>
   <font color="GREEN" size="-1">2</font>
   [bh]<br>
       atrāpy udāharantīmam itihāsaṃ purātanam<br>
       ṛṣer uddālaker vākyaṃ nāciketasya cobhayoḥ<br>
   <font color="GREEN" size="-1">3</font>
  ṛṣir uddālakir dīkṣām upagamya tataḥ sutam<br>
       tvaṃ mām upacarasveti nāciketam abhāṣata<br>
       samāpte niyame tasmin maharṣiḥ putram abravīt<br>
   <font color="GREEN" size="-1">4</font>
  upasparśana saktasya svākhyāya niratasya ca<br>
       idhmā darbhāḥ sumanasaḥ kalaśaś cābhito jalam<br>
       vismṛtaṃ me tad ādāya nadītīrād ihāvraja<br>
   <font color="GREEN" size="-1">5</font>
  gatvānavāpya tat sarvaṃ nadīvegasamāplutam<br>
       na paśyāmi tad ity evaṃ pitaraṃ so 'bravīn muniḥ<br>
   <font color="GREEN" size="-1">6</font>
  kṣutpipāsā śramāviṣṭo munir uddālakis tadā<br>
       yamaṃ paśyeti taṃ putram aśapat sa mahātapāḥ<br>
   <font color="GREEN" size="-1">7</font>
  tathā sa pitrābhihato vāgvajreṇa kṛtāñjaliḥ<br>
       prasīdeti bruvann eva gatasattvo 'patad bhuvi<br>
   <font color="GREEN" size="-1">8</font>
  nāciketaṃ pitā dṛṣṭvā patitaṃ duḥkhamūrchitaḥ<br>
       kiṃ mayā kṛtam ity uktvā nipapāta mahītale<br>
   <font color="GREEN" size="-1">9</font>
  tasya duḥkhaparītasya svaṃ putram upagūhata<br>
       vyatītaṃ tad ahaḥ śeṣaṃ sā cogrā tatra śarvarī<br>
   <font color="GREEN" size="-1">10</font>
  pitryeṇāśru prapātena nāciketaḥ kurūdvaha<br>
      prāspandac chayane kauśye vṛṣṭyā sasyam ivāplutam<br>
  <font color="GREEN" size="-1">11</font>
  sa paryapṛcchat taṃ putraṃ ślāghyaṃ pratyāgataṃ punaḥ<br>
      divyair gandhaiḥ samādigdhaṃ kṣīṇasvapnam ivotthitam<br>
  <font color="GREEN" size="-1">12</font>
  api putra jitā lokāḥ śubhās te svena karmaṇā<br>
      diṣṭyā cāsi punaḥ prāpto na hi te mānuṣaṃ vapuḥ<br>
  <font color="GREEN" size="-1">13</font>
  pratyakṣadarśī sarvasya pitrā pṛṣṭo mahātmanā<br>
      anvarthaṃ taṃ pitur madhye maharṣīṇāṃ nyavedayat<br>
  <font color="GREEN" size="-1">14</font>
  kurvan bhavac chāsanam āśu yāto; hy ahaṃ viśālāṃ ruciraprabhāvām<br>
      vaivasvatīṃ prāpya sabām apaśyaṃ; sahasraśo yojanahaima bhaumām<br>
  <font color="GREEN" size="-1">15</font>
  dṛṣṭvaiva mām abhimukham āpatantaṃ; gṛhaṃ nivedyāsanam ādideśa<br>
      vaivasvato 'rghyādibhir arhaṇaiś ca; bhavat kṛte pūjayām āsa māṃ saḥ<br>
  <font color="GREEN" size="-1">16</font>
  tatas tv ahaṃ taṃ śanakair avocaṃ; vṛtaṃ sadasyair abhipūjyamānam<br>
      prāpto 'smi te viṣayaṃ dharmarāja; lokān arhe yān sma tān me vidhatsva<br>
  <font color="GREEN" size="-1">17</font>
  yamo 'bravīn māṃ na mṛto 'si saumya; yamaṃ paśyety āha tu tvāṃ tapasvī<br>
      pitā pradīptāgnisamānatejā; na tac chakyam anṛtaṃ vipra kartum<br>
  <font color="GREEN" size="-1">18</font>
  deṣṭas te 'haṃ pratigacchasva tāta; śocaty asau tava dehasya kartā<br>
      dadāmi kiṃ cāpi manaḥ praṇītaṃ; priyātithe tava kāmān vṛṇīṣva<br>
  <font color="GREEN" size="-1">19</font>
  tenaivam uktas tam ahaṃ pratyavocaṃ; prāpto 'smi te viṣayaṃ durnivartyam<br>
      icchāmy ahaṃ puṇyakṛtāṃ samṛddhāṁl; lokān draṣṭuṃ yadi te 'haṃ varārhaḥ<br>
  <font color="GREEN" size="-1">20</font>
  yānaṃ samāropya tu māṃ sa devo; vāhair yuktaṃ suprabhaṃ bhānumantam<br>
      saṃdarśayām āsa tadā sma lokān; sarvāṃs tadā puṇyakṛtāṃ dvijendra<br>
  <font color="GREEN" size="-1">21</font>
  apaśyaṃ tatra veśmāni taijasāni kṛtātmanām<br>
      nānā saṃsthāna rūpāṇi sarvaratnamayāni ca<br>
  <font color="GREEN" size="-1">22</font>
  candramaṇḍalaśubhrāṇi kiṅkiṇījālavanti ca<br>
      anekaśatabhaumāni sāntar jalavanāni ca<br>
  <font color="GREEN" size="-1">23</font>
  vaiḍūryārka prakāśāni rūpyarukmamayāni ca<br>
      taruṇādityavarṇāni sthāvarāṇi carāṇi ca<br>
  <font color="GREEN" size="-1">24</font>
  bhakṣyabhojyamayāñ śailān vāsāṃsi śayanāni ca<br>
      sarvakāmaphalāṃś caiva vṛkṣān bhavanasaṃsthitān<br>
  <font color="GREEN" size="-1">25</font>
  nadyo vīthyaḥ sabhā vāpī dīrghikāś caiva sarvaśaḥ<br>
      ghoṣavanti ca yānāni yuktāny eva sahasraśaḥ<br>
  <font color="GREEN" size="-1">26</font>
  kṣīrasravā vai sarito girīṃś ca; sarpis tathā vimalaṃ cāpi toyam<br>
      vaivasvatasyānumatāṃś ca deśān; adṛṣṭapūrvān subahūn apaśyam<br>
  <font color="GREEN" size="-1">27</font>
  sarvaṃ dṛṣṭvā tad ahaṃ dharmarājam; avocaṃ vai prabhaviṣṇuṃ purāṇam<br>
      kṣīrasyaitāḥ sarpiṣaś caiva nadyaḥ; śaśvat srotāḥ kasya bhojyāḥ pradiṣṭāḥ<br>
  <font color="GREEN" size="-1">28</font>
  yamo 'bravīd viddhi bhojyās tvam etā; ye dātāraḥ sādhavo gorasānām<br>
      anye lokāḥ śāśvatā vītaśokāḥ; samākīrṇā gopradāne ratānām<br>
  <font color="GREEN" size="-1">29</font>
  na tv evāsāṃ dānamātraṃ praśastaṃ; pātraṃ kālo goviśeṣo vidhiś ca<br>
      jñātvā deyā vipra gavāntaraṃ hi; duḥkhaṃ jñātuṃ pāvakādityabhūtam<br>
  <font color="GREEN" size="-1">30</font>
  svādhyāyāḍhyo yo 'timātraṃ tapasvī; vaitānastho brāhmaṇaḥ pātram āsām<br>
      kṛcchrotsṛṣṭāḥ poṣaṇābhyāgatāś ca; dvārair etair goviśeṣāḥ praśastāḥ<br>
  <font color="GREEN" size="-1">31</font>
  tisro rātrīr adbhir upoṣya bhūmau; tṛptā gāvas tarpitebhyaḥ pradeyāḥ<br>
      vatsaiḥ prītāḥ suprajāḥ sopacārās; tryahaṃ dattvā gorasair vartitavyam<br>
  <font color="GREEN" size="-1">32</font>
  dattvā dhenuṃ suvratāṃ kāṃsyadohāṃ; kalyāṇa vatsām apalāyinīṃ ca<br>
      yāvanti lomāni bhavanti tasyās; tāvad varṣāṇy aśnute svargalokam<br>
  <font color="GREEN" size="-1">33</font>
  tathānaḍvāhaṃ brāhmaṇāya pradāya; dāntaṃ dhuryaṃ balavantaṃ yuvānam<br>
      kulānujīvaṃ vīryavantaṃ bṛhantaṃ; bhuṅkte lokān saṃmitān dhenudasya<br>
  <font color="GREEN" size="-1">34</font>
  goṣu kṣāntaṃ gośaraṇyaṃ kṛtajñaṃ; vṛtti glānaṃ tādṛśaṃ pātram āhuḥ<br>
      vṛtti glāne saṃbhrame vā mahārthe; kṛṣyarthe vā homahetoḥ prasūtyām<br>
  <font color="GREEN" size="-1">35</font>
  gurvarthe vā bāla puṣṭyābhiṣaṅgād; gāvo dātuṃ deśakālo 'viśiṣṭaḥ<br>
      antarjātāḥ sukraya jñānalabdhāḥ; prāṇakrītā nirjitāś caudakāś ca<br>
  <font color="GREEN" size="-1">36</font>
   [naciketas]<br>
      śrutvā vaivasvatavacas tam ahaṃ punar abruvam<br>
      agomī gopradātṝṇāṃ kathaṃ lokān nigacchati<br>
  <font color="GREEN" size="-1">37</font>
  tato yamo 'bravīd dhīmān gopradāne parāṃ gatim<br>
      gopradānānukalpaṃ tu gām ṛte santi gopradāḥ<br>
  <font color="GREEN" size="-1">38</font>
  alābhe yo gavāṃ dadyād ghṛtadhenuṃ yatavrataḥ<br>
      tasyaitā ghṛtavāhinyaḥ kṣarante vatsalā iva<br>
  <font color="GREEN" size="-1">39</font>
  ghṛtālābhe ca yo dadyāt tiladhenuṃ yatavrataḥ<br>
      sa durgāt tārito dhenvā kṣīranadyāṃ pramodate<br>
  <font color="GREEN" size="-1">40</font>
  tilālābhe ca yo dadyāj jaladhenuṃ yatavrataḥ<br>
      sa kāmapravahāṃ śītāṃ nadīm etām upāśnute<br>
  <font color="GREEN" size="-1">41</font>
  evamādīni me tatra dharmarājo nyadarśayat<br>
      dṛṣṭvā ca paramaṃ harṣam avāpam aham acyuta<br>
  <font color="GREEN" size="-1">42</font>
  nivedaye cāpi priyaṃ bhavatsu; kratur mahān alpadhanapracāraḥ<br>
      prāpto mayā tāta sa matprasūtaḥ; prapatsyate veda vidhipravṛttaḥ<br>
  <font color="GREEN" size="-1">43</font>
  śāpo hy ayaṃ bhavato 'nugrahāya; prāpto mayā yatra dṛṣṭo yamo me<br>
      dānavyuṣṭiṃ tatra dṛṣṭvā mahārthāṃ; niḥsaṃdigdhaṃ dānadharmāṃś cariṣye<br>
  <font color="GREEN" size="-1">44</font>
  idaṃ ca mām abravīd dharmarājaḥ; punaḥ punaḥ saṃprahṛṣṭo dvijarṣe<br>
      dānena tāta prayato 'bhūḥ sadaiva; viśeṣato gopradānaṃ ca kuryāḥ<br>
  <font color="GREEN" size="-1">45</font>
  śuddho hy artho nāvamanyaḥ svadharmāt; pātre deyaṃ deśakālopapanne<br>
      tasmād gāvas te nityam eva pradeyā; mā bhūc ca te saṃśayaḥ kaś cid atra<br>
  <font color="GREEN" size="-1">46</font>
  etāḥ purā adadan nityam eva; śāntātmāno dānapathe niviṣṭāḥ<br>
      tapāṃsy ugrāṇy apratiśaṅkamānās; te vai dānaṃ pradaduś cāpi śaktyā<br>
  <font color="GREEN" size="-1">47</font>
  kāle śaktyā matsaraṃ varjayitvā; śuddhātmānaḥ śraddhinaḥ puṇyaśīlāḥ<br>
      dattvā taptvā lokam amuṃ prapannā; dedīpyante puṇyaśīlāś ca nāke<br>
  <font color="GREEN" size="-1">48</font>
  etad dānaṃ nyāyalabdhaṃ dvijebhyaḥ; pātre dattaṃ prāpaṇīyaṃ parīkṣya<br>
      kāmyāṣṭamyāṃ vartitāvyaṃ daśāhaṃ; rasair gavāṃ śakṛtā prasnavair vā<br>
  <font color="GREEN" size="-1">49</font>
  veda vratī syād vṛṣabha pradātā; vedāvāptir goyugasya pradāne<br>
      tīrthāvāptir goprayukta pradāne; pāpotsargaḥ kapilāyāḥ pradāne<br>
  <font color="GREEN" size="-1">50</font>
  gām apy ekāṃ kapilāṃ saṃpradāya; nyāyopetāṃ kalmaṣād vipramucyet<br>
      gavāṃ rasāt paramaṃ nāsti kiṃ cid; gavāṃ dānaṃ sumahat tad vadanti<br>
  <font color="GREEN" size="-1">51</font>
  gāvo lokān dhārayanti kṣarantyo; gāvaś cānnaṃ saṃjanayanti loke<br>
      yas taj jānan na gavāṃ hārdam eti; sa vai gantā nirayaṃ pāpacetāḥ<br>
  <font color="GREEN" size="-1">52</font>
  yat te dātuṃ gosahasraṃ śataṃ vā; śatārdhaṃ vā daśavā sādhu vatsāḥ<br>
      apy ekāṃ vā sādhave brāhmaṇāya; sāsyāmuṣmin puṇyatīrthā nadī vai<br>
  <font color="GREEN" size="-1">53</font>
  prāptyā puṣṭyā lokasaṃrakṣaṇena; gāvas tulyāḥ sūryapādaiḥ pṛthivyām<br>
      śabdaś caikaḥ saṃtatiś copabhogas; tasmād godaḥ sūrya ivābhibhāti<br>
  <font color="GREEN" size="-1">54</font>
  guruṃ śiṣyo varayed gopradāne; sa vai vaktā niyataṃ svargadātā<br>
      vidhijñānāṃ sumahān eṣa dharmo; vidhiṃ hy ādyaṃ vidhayaḥ saṃśrayanti<br>
  <font color="GREEN" size="-1">55</font>
  etad dānaṃ nyāyalabdhaṃ dvijebhyaḥ; pātre dattvā prāpayethāḥ parīkṣya<br>
      tvayy āśaṃsanty amarā mānavāś ca; vayaṃ cāpi prasṛte puṇyaśīlāḥ<br>
  <font color="GREEN" size="-1">56</font>
  ity ukto 'haṃ dharmarājñā maharṣe; dharmātmānaṃ śirasābhipraṇamya<br>
      anujñātas tena vaivasvatena; pratyāgamaṃ bhagavat pādamūlam<br>
 </td>
 
 </table>
 <p></p><hr>
 <center>
 <a href="mbs13071.htm">Next: Chapter 71</a></center>
 </body>