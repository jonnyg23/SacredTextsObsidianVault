<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi08.htm">Book 8 Index</a> 
 <a href="mbs08036.htm">Previous</a> 
 <a href="mbs08038.htm">Next</a> 
 </center>
 <hr>
 
 <center>
 <a href="../m08/index.htm">Book 8 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 8<br>Chapter 37
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [स]<br>
       वर्तमाने तदा युद्धे कषत्रियाणां निमज्जने<br>
       गाण्डीवस्य महान घॊषः शुश्रुवे युधि मारिष<br>
   <font color="GREEN" size="-1">2</font>
  संशप्तकानां कदनम अकरॊद यत्र पाण्डवः<br>
       कॊसलानां तथा राजन नारायण बलस्य च<br>
   <font color="GREEN" size="-1">3</font>
  संशप्तकास तु समरे शरवृष्टिं समन्ततः<br>
       अपातयन पार्थ मूर्ध्नि जय गृद्धाः परमन्यवः<br>
   <font color="GREEN" size="-1">4</font>
  तां वृष्टिं सहसा राजंस तरसा धारयन परभुः<br>
       वयगाहत रणे पार्थॊ विनिघ्नन रथिनां वरः<br>
   <font color="GREEN" size="-1">5</font>
  निगृह्य तु रथानीकं कङ्कपत्रैः शिलाशितैः<br>
       आससाद रणे पार्थः सुशर्माणं महारथम<br>
   <font color="GREEN" size="-1">6</font>
  स तस्य शरवर्षाणि ववर्ष रथिनां वरः<br>
       तथा संशप्तकाश चैव पार्थस्य समरे सथिताः<br>
   <font color="GREEN" size="-1">7</font>
  सुशर्मा तु ततः पार्थां विद्ध्वा नवभिर आशुगैः<br>
       जनार्दनं तरिभिर बाणैर अभ्यहन दक्षिणे भुजे<br>
       ततॊ ऽपरेण भल्लेन केतुं विव्याध मारिष<br>
   <font color="GREEN" size="-1">8</font>
  स वानरवरॊ राजन विश्वकर्म कृतॊ महान<br>
       ननाद सुमहान नादं भीषयन वै ननर्द च<br>
   <font color="GREEN" size="-1">9</font>
  कपेस तु निनदं शरुत्वा संत्रस्ता तव वाहिनी<br>
       भयं विपुलम आदाय निश्चेष्टा समपद्यत<br>
   <font color="GREEN" size="-1">10</font>
  ततः सा शुशुभे सेना निश्चेष्टावस्थिता नृप<br>
      नानापुष्पसमाकीर्णं यथा चैत्ररथं वनम<br>
  <font color="GREEN" size="-1">11</font>
  परतिलभ्य ततः संज्ञां यॊधास ते कुरुसत्तम<br>
      अर्जुनं सिषिचुर बाणैः पर्वतं जलदा इव<br>
      परिवव्रुस तदा सर्वे पाण्डवस्य महारथम<br>
  <font color="GREEN" size="-1">12</font>
  ते हयान रथचक्रे च रथेषाश चापि भारत<br>
      निगृह्य बलवत तूर्णं सिंहनादम अथानदन<br>
  <font color="GREEN" size="-1">13</font>
  अपरे जगृहुश चैव केशवस्य महाभुजौ<br>
      पार्थम अन्ये महाराज रथस्थं जगृहुर मुदा<br>
  <font color="GREEN" size="-1">14</font>
  केशवस तु तदा बाहू विधुन्वन रणमूर्धनि<br>
      पातयाम आस तान सर्वान दुष्टहस्तीव हस्तिनः<br>
  <font color="GREEN" size="-1">15</font>
  ततः करुद्धॊ रणे पार्थः संवृतस तैर महारथैः<br>
      निगृहीतं रथं दृष्ट्वा केशवं चाप्य अभिद्रुतम<br>
      रथारूढांश च सुबहून पदातींश चाप्य अपातयत<br>
  <font color="GREEN" size="-1">16</font>
  आसन्नांश च ततॊ यॊधाञ शरैर आसन्न यॊधिभिः<br>
      चयावयाम आस समरे केशवं चेदम अब्रवीत<br>
  <font color="GREEN" size="-1">17</font>
  पश्य कृष्ण महाबाहॊ संशप्तक गणान मया<br>
      कुर्वाणान दारुणं कर्म वध्यमानान सहस्रशः<br>
  <font color="GREEN" size="-1">18</font>
  रथबन्धम इदं घॊरं पृथिव्यां नास्ति कश चन<br>
      यः सहेत पुमाँल लॊके मद अन्यॊ यदुपुंगव<br>
  <font color="GREEN" size="-1">19</font>
  इत्य एवम उक्त्वा बीभत्सुर देवदत्तम अथाधमत<br>
      पाञ्चजन्यं च कृष्णॊ ऽपि पूरयन्न इव रॊदसी<br>
  <font color="GREEN" size="-1">20</font>
  तं तु शङ्खस्वनं शरुत्वा संशप्तक वरूथिनी<br>
      संचचाल महाराज वित्रस्ता चाभवद भृषम<br>
  <font color="GREEN" size="-1">21</font>
  पदबन्धं ततश चक्रे पाण्डवः परवीरहा<br>
      नागम अस्त्रं महाराज संप्रॊदीर्य मुहुर मुहुः<br>
  <font color="GREEN" size="-1">22</font>
  यान उद्दिश्य रणे पार्थः पदबन्धं चकार ह<br>
      ते बद्धाः पदबन्धेन पाण्डवेन महात्मना<br>
      निश्चेष्टा अभवन राजन्न अश्मसारमया इव<br>
  <font color="GREEN" size="-1">23</font>
  निश्चेष्टांस तु ततॊ यॊधान अवधीत पाण्डुनन्दनः<br>
      यथेन्दुः समरे दैत्यांस तारकस्य वधे पुरा<br>
  <font color="GREEN" size="-1">24</font>
  ते वध्यमानाः समरे मुमुचुस तं रथॊत्तमम<br>
      आयुधानि च सर्वाणि विस्रष्टुम उपचक्रमुः<br>
  <font color="GREEN" size="-1">25</font>
  ततः सुशर्मा राजेन्द्र गृहीतां वीक्ष्य वाहिनीम<br>
      सौपर्णम अस्त्रं तवरितः परादुश्चक्रे महारथः<br>
  <font color="GREEN" size="-1">26</font>
  ततः सुपर्णाः संपेतुर भक्षयन्तॊ भुजंगमान<br>
      ते वै विदुद्रुवुर नागा दृष्ट्वा तान खचरान नृप<br>
  <font color="GREEN" size="-1">27</font>
  बभौ बलं तद विमुक्तं पदबन्धाद विशां पते<br>
      मेघवृन्दाद यथा मुक्तॊ भास्करस तापयन परजाः<br>
  <font color="GREEN" size="-1">28</font>
  विप्रमुक्तास तु ते यॊधाः फल्गुनस्य रथं परति<br>
      ससृजुर बाणसंघांश च शस्त्रसंघांश च मारिष<br>
  <font color="GREEN" size="-1">29</font>
  तां महास्त्र मयीं वृष्टिं संछिद्य शरवृष्टिभिः<br>
      वयवातिष्ठत ततॊ यॊधान वासविः परवीरहा<br>
  <font color="GREEN" size="-1">30</font>
  सुशर्मा तु ततॊ राजन बाणेनानत पर्वणा<br>
      अर्जुनं हृदये विद्ध्वा विव्याधान्यैस तरिभिः शरैः<br>
      स गाढविद्धॊ वयथितॊ रथॊपस्थ उपाविशत<br>
  <font color="GREEN" size="-1">31</font>
  परतिलभ्य ततः संज्ञां शवेताश्वः कृष्णसारथिः<br>
      ऐन्द्रम अस्त्रम अमेयात्मा परादुश्चक्रे तवरान्वितः<br>
      ततॊ बाणसहस्राणि समुत्पन्नानि मारिष<br>
  <font color="GREEN" size="-1">32</font>
  सर्वदिक्षु वयदृश्यन्त सूदयन्तॊ नृप दविपान<br>
      हयान रथांश च समरे शस्त्रैः शतसहस्रशः<br>
  <font color="GREEN" size="-1">33</font>
  वध्यमाने ततः सैन्ये विपुला भीः समाविशत<br>
      संशप्तक गणानां च गॊपालानां च भारत<br>
      न हि कश चित पुमांस तत्र यॊ ऽरजुनं परत्ययुध्यत<br>
  <font color="GREEN" size="-1">34</font>
  पश्यतां तत्र वीराणाम अहन्यत महद बलम<br>
      हन्यमानम अपश्यंश च निश्चेष्टाः सम पराक्रमे<br>
  <font color="GREEN" size="-1">35</font>
  अयुतं तत्र यॊधानां हत्वा पाण्डुसुतॊ रणे<br>
      वयभ्राजत रणे राजन विधूमॊ ऽगनिर इव जवलन<br>
  <font color="GREEN" size="-1">36</font>
  चतुर्दशसहस्राणि यानि शिष्टानि भारत<br>
      रथानाम अयुतं चैव तरिसाहस्राश च दन्तिनः<br>
  <font color="GREEN" size="-1">37</font>
  ततः संशप्तका भूयः परिवव्रुर धनंजयम<br>
      मर्तव्यम इति निश्चित्य जयं वापि निवर्तनम<br>
  <font color="GREEN" size="-1">38</font>
  तत्र युद्धं महद धयासीत तावकानां विशां पते<br>
      शूरेण बलिना सार्धं पाण्डवेन किरीटिना<br>
 </td>
 <td width="50%" valign="TOP">
   <font color="GREEN" size="-1">1</font>
   [s]<br>
       vartamāne tadā yuddhe kṣatriyāṇāṃ nimajjane<br>
       gāṇḍīvasya mahān ghoṣaḥ śuśruve yudhi māriṣa<br>
   <font color="GREEN" size="-1">2</font>
  saṃśaptakānāṃ kadanam akarod yatra pāṇḍavaḥ<br>
       kosalānāṃ tathā rājan nārāyaṇa balasya ca<br>
   <font color="GREEN" size="-1">3</font>
  saṃśaptakās tu samare śaravṛṣṭiṃ samantataḥ<br>
       apātayan pārtha mūrdhni jaya gṛddhāḥ pramanyavaḥ<br>
   <font color="GREEN" size="-1">4</font>
  tāṃ vṛṣṭiṃ sahasā rājaṃs tarasā dhārayan prabhuḥ<br>
       vyagāhata raṇe pārtho vinighnan rathināṃ varaḥ<br>
   <font color="GREEN" size="-1">5</font>
  nigṛhya tu rathānīkaṃ kaṅkapatraiḥ śilāśitaiḥ<br>
       āsasāda raṇe pārthaḥ suśarmāṇaṃ mahāratham<br>
   <font color="GREEN" size="-1">6</font>
  sa tasya śaravarṣāṇi vavarṣa rathināṃ varaḥ<br>
       tathā saṃśaptakāś caiva pārthasya samare sthitāḥ<br>
   <font color="GREEN" size="-1">7</font>
  suśarmā tu tataḥ pārthāṃ viddhvā navabhir āśugaiḥ<br>
       janārdanaṃ tribhir bāṇair abhyahan dakṣiṇe bhuje<br>
       tato 'pareṇa bhallena ketuṃ vivyādha māriṣa<br>
   <font color="GREEN" size="-1">8</font>
  sa vānaravaro rājan viśvakarma kṛto mahān<br>
       nanāda sumahān nādaṃ bhīṣayan vai nanarda ca<br>
   <font color="GREEN" size="-1">9</font>
  kapes tu ninadaṃ śrutvā saṃtrastā tava vāhinī<br>
       bhayaṃ vipulam ādāya niśceṣṭā samapadyata<br>
   <font color="GREEN" size="-1">10</font>
  tataḥ sā śuśubhe senā niśceṣṭāvasthitā nṛpa<br>
      nānāpuṣpasamākīrṇaṃ yathā caitrarathaṃ vanam<br>
  <font color="GREEN" size="-1">11</font>
  pratilabhya tataḥ saṃjñāṃ yodhās te kurusattama<br>
      arjunaṃ siṣicur bāṇaiḥ parvataṃ jaladā iva<br>
      parivavrus tadā sarve pāṇḍavasya mahāratham<br>
  <font color="GREEN" size="-1">12</font>
  te hayān rathacakre ca ratheṣāś cāpi bhārata<br>
      nigṛhya balavat tūrṇaṃ siṃhanādam athānadan<br>
  <font color="GREEN" size="-1">13</font>
  apare jagṛhuś caiva keśavasya mahābhujau<br>
      pārtham anye mahārāja rathasthaṃ jagṛhur mudā<br>
  <font color="GREEN" size="-1">14</font>
  keśavas tu tadā bāhū vidhunvan raṇamūrdhani<br>
      pātayām āsa tān sarvān duṣṭahastīva hastinaḥ<br>
  <font color="GREEN" size="-1">15</font>
  tataḥ kruddho raṇe pārthaḥ saṃvṛtas tair mahārathaiḥ<br>
      nigṛhītaṃ rathaṃ dṛṣṭvā keśavaṃ cāpy abhidrutam<br>
      rathārūḍhāṃś ca subahūn padātīṃś cāpy apātayat<br>
  <font color="GREEN" size="-1">16</font>
  āsannāṃś ca tato yodhāñ śarair āsanna yodhibhiḥ<br>
      cyāvayām āsa samare keśavaṃ cedam abravīt<br>
  <font color="GREEN" size="-1">17</font>
  paśya kṛṣṇa mahābāho saṃśaptaka gaṇān mayā<br>
      kurvāṇān dāruṇaṃ karma vadhyamānān sahasraśaḥ<br>
  <font color="GREEN" size="-1">18</font>
  rathabandham idaṃ ghoraṃ pṛthivyāṃ nāsti kaś cana<br>
      yaḥ saheta pumāṁl loke mad anyo yadupuṃgava<br>
  <font color="GREEN" size="-1">19</font>
  ity evam uktvā bībhatsur devadattam athādhamat<br>
      pāñcajanyaṃ ca kṛṣṇo 'pi pūrayann iva rodasī<br>
  <font color="GREEN" size="-1">20</font>
  taṃ tu śaṅkhasvanaṃ śrutvā saṃśaptaka varūthinī<br>
      saṃcacāla mahārāja vitrastā cābhavad bhṛṣam<br>
  <font color="GREEN" size="-1">21</font>
  padabandhaṃ tataś cakre pāṇḍavaḥ paravīrahā<br>
      nāgam astraṃ mahārāja saṃprodīrya muhur muhuḥ<br>
  <font color="GREEN" size="-1">22</font>
  yān uddiśya raṇe pārthaḥ padabandhaṃ cakāra ha<br>
      te baddhāḥ padabandhena pāṇḍavena mahātmanā<br>
      niśceṣṭā abhavan rājann aśmasāramayā iva<br>
  <font color="GREEN" size="-1">23</font>
  niśceṣṭāṃs tu tato yodhān avadhīt pāṇḍunandanaḥ<br>
      yathenduḥ samare daityāṃs tārakasya vadhe purā<br>
  <font color="GREEN" size="-1">24</font>
  te vadhyamānāḥ samare mumucus taṃ rathottamam<br>
      āyudhāni ca sarvāṇi visraṣṭum upacakramuḥ<br>
  <font color="GREEN" size="-1">25</font>
  tataḥ suśarmā rājendra gṛhītāṃ vīkṣya vāhinīm<br>
      sauparṇam astraṃ tvaritaḥ prāduścakre mahārathaḥ<br>
  <font color="GREEN" size="-1">26</font>
  tataḥ suparṇāḥ saṃpetur bhakṣayanto bhujaṃgamān<br>
      te vai vidudruvur nāgā dṛṣṭvā tān khacarān nṛpa<br>
  <font color="GREEN" size="-1">27</font>
  babhau balaṃ tad vimuktaṃ padabandhād viśāṃ pate<br>
      meghavṛndād yathā mukto bhāskaras tāpayan prajāḥ<br>
  <font color="GREEN" size="-1">28</font>
  vipramuktās tu te yodhāḥ phalgunasya rathaṃ prati<br>
      sasṛjur bāṇasaṃghāṃś ca śastrasaṃghāṃś ca māriṣa<br>
  <font color="GREEN" size="-1">29</font>
  tāṃ mahāstra mayīṃ vṛṣṭiṃ saṃchidya śaravṛṣṭibhiḥ<br>
      vyavātiṣṭhat tato yodhān vāsaviḥ paravīrahā<br>
  <font color="GREEN" size="-1">30</font>
  suśarmā tu tato rājan bāṇenānata parvaṇā<br>
      arjunaṃ hṛdaye viddhvā vivyādhānyais tribhiḥ śaraiḥ<br>
      sa gāḍhaviddho vyathito rathopastha upāviśat<br>
  <font color="GREEN" size="-1">31</font>
  pratilabhya tataḥ saṃjñāṃ śvetāśvaḥ kṛṣṇasārathiḥ<br>
      aindram astram ameyātmā prāduścakre tvarānvitaḥ<br>
      tato bāṇasahasrāṇi samutpannāni māriṣa<br>
  <font color="GREEN" size="-1">32</font>
  sarvadikṣu vyadṛśyanta sūdayanto nṛpa dvipān<br>
      hayān rathāṃś ca samare śastraiḥ śatasahasraśaḥ<br>
  <font color="GREEN" size="-1">33</font>
  vadhyamāne tataḥ sainye vipulā bhīḥ samāviśat<br>
      saṃśaptaka gaṇānāṃ ca gopālānāṃ ca bhārata<br>
      na hi kaś cit pumāṃs tatra yo 'rjunaṃ pratyayudhyata<br>
  <font color="GREEN" size="-1">34</font>
  paśyatāṃ tatra vīrāṇām ahanyata mahad balam<br>
      hanyamānam apaśyaṃś ca niśceṣṭāḥ sma parākrame<br>
  <font color="GREEN" size="-1">35</font>
  ayutaṃ tatra yodhānāṃ hatvā pāṇḍusuto raṇe<br>
      vyabhrājata raṇe rājan vidhūmo 'gnir iva jvalan<br>
  <font color="GREEN" size="-1">36</font>
  caturdaśasahasrāṇi yāni śiṣṭāni bhārata<br>
      rathānām ayutaṃ caiva trisāhasrāś ca dantinaḥ<br>
  <font color="GREEN" size="-1">37</font>
  tataḥ saṃśaptakā bhūyaḥ parivavrur dhanaṃjayam<br>
      martavyam iti niścitya jayaṃ vāpi nivartanam<br>
  <font color="GREEN" size="-1">38</font>
  tatra yuddhaṃ mahad dhyāsīt tāvakānāṃ viśāṃ pate<br>
      śūreṇa balinā sārdhaṃ pāṇḍavena kirīṭinā<br>
 </td>
 
 </table>
 <p></p><hr>
 <center>
 <a href="mbs08038.htm">Next: Chapter 38</a></center>
 </body>