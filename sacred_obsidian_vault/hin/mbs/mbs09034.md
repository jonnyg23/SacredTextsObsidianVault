<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi09.htm">Book 9 Index</a> 
 <a href="mbs09033.htm">Previous</a> 
 <a href="mbs09035.htm">Next</a> 
 </center>
 <hr>
 
 <center>
 <a href="../m09/index.htm">Book 9 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 9<br>Chapter 34
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [ज]<br>
       पूर्वम एव यदा रामस तस्मिन युद्धे उपस्थिते<br>
       आमन्त्र्य केशवं यातॊ वृष्णिभिः सहितः परभुः<br>
   <font color="GREEN" size="-1">2</font>
  साहाय्यं धार्तराष्ट्रस्य न च कर्तास्मि केशव<br>
       न चैव पाण्डुपुत्राणां गमिष्यामि यथागतम<br>
   <font color="GREEN" size="-1">3</font>
  एवम उक्त्वा तदा रामॊ यातः शत्रुनिबर्हणः<br>
       तस्य चागमनं भूयॊ बरह्मञ शंसितुम अर्हसि<br>
   <font color="GREEN" size="-1">4</font>
  आख्याहि मे विस्तरतः कथं राम उपस्थितः<br>
       कथं च दृष्टवान युद्धं कुशलॊ हय असि सत्तम<br>
   <font color="GREEN" size="-1">5</font>
   [वै]<br>
       उपप्लव्ये निविष्टेषु पाण्डवेषु महात्मसु<br>
       परेषितॊ धृतराष्ट्रस्य समीपं मधुसूदनः<br>
       शमं परति महावाहॊ हितार्थं सर्वदेहिनाम<br>
   <font color="GREEN" size="-1">6</font>
  स गत्वा हास्तिनपुरं धृतराष्ट्रं समेत्य च<br>
       उक्तवान वचनं तथ्यं हितं चैव विशेषतः<br>
       न च तत कृतवान राजा यथाख्यातं हि ते पुरा<br>
   <font color="GREEN" size="-1">7</font>
  अनवाप्य शमं तत्र कृष्णः पुरुषसत्तमः<br>
       आगच्छत महाबाहुर उपप्लव्यं जनाधिप<br>
   <font color="GREEN" size="-1">8</font>
  ततः परत्यागतः कृष्णॊ धार्तराष्ट्र विसर्जितः<br>
       अक्रियायां नरव्याघ्र पाण्डवान इदम अब्रवीत<br>
   <font color="GREEN" size="-1">9</font>
  न कुर्वन्ति वचॊ मह्यं कुरवः कालचॊदिताः<br>
       निर्गच्छध्वं पाण्डवेयाः पुष्येण सहिता मया<br>
   <font color="GREEN" size="-1">10</font>
  ततॊ विभज्यमानेषु बलेषु बलिनां वरः<br>
      परॊवाच भरातरं कृष्णं रौहिणेयॊ महामनाः<br>
  <font color="GREEN" size="-1">11</font>
  तेषाम अपि महाबाहॊ साहाय्यं मधुसूदन<br>
      करियताम इति तत कृष्णॊ नास्य चक्रे वचस तदा<br>
  <font color="GREEN" size="-1">12</font>
  ततॊ मन्युपरीतात्मा जगाम यदुनन्दनः<br>
      तीर्थयात्रां हलधरः सरस्वत्यां महायशाः<br>
      मैत्रे नक्षत्रयॊगे सम सहितः सर्वयादवैः<br>
  <font color="GREEN" size="-1">13</font>
  आश्रयाम आस भॊजस तु दुर्यॊद्ननम अरिंदमः<br>
      युयुधानेन सहितॊ वासुदेवस तु पाण्डवान<br>
  <font color="GREEN" size="-1">14</font>
  रौहिणेये गते शूरे पुष्येण मधुसूदनः<br>
      पाण्डवेयान पुरस्कृत्य ययाव अभिमुखः कुरून<br>
  <font color="GREEN" size="-1">15</font>
  गच्छन एव पथिस्थस तु रामः परेष्यान उवाच हा<br>
      संभारांस तीर्थयात्रायां सार्वॊपकरणानि च<br>
      आनयध्वं दवारकाया अग्नीन वै याजकांस तथा<br>
  <font color="GREEN" size="-1">16</font>
  सुवर्णं रजतं चैव धेनुर वासांसि वाजिनः<br>
      कुञ्जरांश च रथांश चैव खरॊष्ट्रं वाहनानि च<br>
      कषिप्रम आनीयतां सर्वं तीर्थहेतॊः परिच्छदम<br>
  <font color="GREEN" size="-1">17</font>
  परतिस्रॊतः सरस्वत्या गछध्वं शीघ्रगामिनः<br>
      ऋत्विजश चानयध्वं वै शतशश च दविजर्षभान<br>
  <font color="GREEN" size="-1">18</font>
  एवं संदिश्य तु परेष्यान बलदेवॊ महाबलः<br>
      तीर्थयात्रां ययौ राजन कुरूणां वैशसे तदा<br>
      सरस्वतीं परतिस्रॊतः समुद्राद अभिजग्मिवान<br>
  <font color="GREEN" size="-1">19</font>
  ऋत्विग्भिश च सुहृद्भिश च तथान्यैर दविजसत्तमैः<br>
      रथगर्जैस तथाश्वैश च परेष्यैश च भरतर्षभ<br>
      गॊखरॊष्ट्र परयुक्तैश च यानैश च बहुभिर वृतः<br>
  <font color="GREEN" size="-1">20</font>
  शरान्तानां कलान्तवपुषां शिशूनां विपुलायुषाम<br>
      तानि यानानि देशेषु परतीक्ष्यन्ते सम भारत<br>
      बुभुक्षितानाम अर्थाय कॢप्तम अन्नं समन्ततः<br>
  <font color="GREEN" size="-1">21</font>
  यॊ यॊ यत्र दविजॊ भॊक्तुं कामं कामयते तदा<br>
      तस्य तस्य तु तत्रैवम उपजह्रुस तदा नृप<br>
  <font color="GREEN" size="-1">22</font>
  तत्र सथिता नरा राजन रौहिणेयस्य शासनात<br>
      भक्ष्यपेयस्य कुर्वन्ति राशींस तत्र समन्ततः<br>
  <font color="GREEN" size="-1">23</font>
  वासांसि च महार्हाणि पर्यङ्कास्तरणानि च<br>
      पूजार्थं तत्र कॢप्तानि विप्राणां सुखम इच्छताम<br>
  <font color="GREEN" size="-1">24</font>
  यत्र यः सवपते विप्रः कषत्रियॊ वापि भारत<br>
      तत्र तत्र तु तस्यैव सर्वं कॢप्तम अदृश्यत<br>
  <font color="GREEN" size="-1">25</font>
  यथासुखं जनः सर्वस तिष्ठते याति वा तदा<br>
      यातु कामस्य यानानि पानानि तृषितस्य च<br>
  <font color="GREEN" size="-1">26</font>
  बुभुक्षितस्या चान्नानि सवादूनि भरतर्षभ<br>
      उपजह्रुर नरास तत्र वस्त्राण्य आभरणानि च<br>
  <font color="GREEN" size="-1">27</font>
  स पन्थाः परबभौ राजन सर्वस्यैव सुखावहः<br>
      सवर्गॊपमस तदा वीर नराणां तत्र गच्छताम<br>
  <font color="GREEN" size="-1">28</font>
  नित्यप्रमुदितॊपेतः सवादु भक्षः शुभान्वितः<br>
      विपण्यापण पण्यानां नानाजनशतैर वृतः<br>
      नानाद्रुमलतॊपेतॊ नानारत्नविभूषितः<br>
  <font color="GREEN" size="-1">29</font>
  ततॊ महात्मा नियमे सथितात्मा; पुण्येषु तीर्थेषु वसूनि राजन<br>
      ददौ दविजेभ्यः करतुदक्षिणाश च; यदुप्रवीरॊ हलभृत परतीतः<br>
  <font color="GREEN" size="-1">30</font>
  दॊग्भ्रीश च धेनूश च सहस्रशॊ वै; सुवाससः काञ्चनबद्धशृङ्गीः<br>
      हयांश च नानाविध देशजातान; यानानि दासीश च तथा दविजेभ्यः<br>
  <font color="GREEN" size="-1">31</font>
  रत्नानि मुक्तामणिविद्रुमं च; शृङ्गी सुवर्णं रजतं च शुभ्रम<br>
      अयॊ मयं ताम्रमयं च भाण्डं; ददौ दविजातिप्रवरेषु रामः<br>
  <font color="GREEN" size="-1">32</font>
  एवं स वित्तं परददौ महात्मा; सरस्वती तीर्थवरेषु भूरि<br>
      ययौ करमेणाप्रतिम परभावस; ततः कुरुक्षेत्रम उदारवृत्तः<br>
  <font color="GREEN" size="-1">33</font>
   [ज]<br>
      सारस्वतानां तीर्थानां गुणॊत्पत्तिं वदस्व मे<br>
      फलं च दविपदां शरेष्ठ कर्म निर्वृत्तिम एव च<br>
  <font color="GREEN" size="-1">34</font>
  यथाक्रमं च भगवंस तीर्थानाम अनुपूर्वशः<br>
      बरह्मन बरह्मविदां शरेष्ठ परं कौतूहलं हि मे<br>
  <font color="GREEN" size="-1">35</font>
   [वै]<br>
      तीर्थानां विस्तरं राजन गुणॊत्पत्तिं च सर्वशः<br>
      मयॊच्यमानां शृणु वै पुण्यां राजेन्द्र कृत्स्नशः<br>
  <font color="GREEN" size="-1">36</font>
  पूर्वं महाराज यदुप्रवीर; ऋत्विक सुहृद विप्र गणैश च सार्धम<br>
      पुण्यं परभासं समुपाजगाम; यत्रॊडु राड यक्ष्मणा कलिश्यमानः<br>
  <font color="GREEN" size="-1">37</font>
  विमुक्तशापः पुनर आप्य तेजः; सर्वं जगद भासयते नरेन्द्र<br>
      एवं तु तीर्थप्रवरं पृथिव्यां; परभासनात तस्य ततः परभासः<br>
  <font color="GREEN" size="-1">38</font>
   [ज]<br>
      किमर्थं भगवान सॊमॊ यक्ष्मणा समगृह्यत<br>
      कथं च तीर्थप्रवरे तस्मिंश चन्द्रॊ नयमज्जत<br>
  <font color="GREEN" size="-1">39</font>
  कथम आप्लुत्य तस्मिंस तु पुनर आप्यायितः शशी<br>
      एतन मे सर्वम आचक्ष्व विस्तरेण महामुने<br>
  <font color="GREEN" size="-1">40</font>
   [वै]<br>
      दक्षस्य तनया यास ताः परादुरासन विशां पते<br>
      स सप्त विंशतिं कन्या दक्षः सॊमाय वै ददौ<br>
  <font color="GREEN" size="-1">41</font>
  नक्षत्रयॊगनिरताः संख्यानार्थं च भारत<br>
      पत्न्यॊ वै तस्य राजेन्द्र सॊमस्य शुभलक्षणाः<br>
  <font color="GREEN" size="-1">42</font>
  तास तु सर्वा विशालाक्ष्यॊ रूपेणाप्रतिमा भुवि<br>
      अत्यरिच्यत तासां तु रॊहिणी रूपसंपदा<br>
  <font color="GREEN" size="-1">43</font>
  ततस तस्यां स भगवान परीतिं चक्रे निशाकरः<br>
      सास्य हृद्य बभूवाद्य तस्मात तां बुभुजे सदा<br>
  <font color="GREEN" size="-1">44</font>
  पुरा हि सॊमॊ राजेन्द्र रॊहिण्याम अवसच चिरम<br>
      ततॊ ऽसय कुपितान्य आसन नक्षत्राणि महात्मनः<br>
  <font color="GREEN" size="-1">45</font>
  ता गत्वा पितरं पराहुः परजापतिम अतन्द्रिताः<br>
      सॊमॊ वसति नास्मासु रॊहिणीं भजते सदा<br>
  <font color="GREEN" size="-1">46</font>
  ता वयं सहिताः सर्वास तवत्सकाशे परजेश्वर<br>
      वत्स्यामॊ नियताहारास तपश्चरणतत्पराः<br>
  <font color="GREEN" size="-1">47</font>
  शरुत्वा तासां तु वचनं दक्षः सॊमम अथाब्रवीत<br>
      समं वर्तस्य भार्यासु मा तवाधर्मॊ महान सपृशेत<br>
  <font color="GREEN" size="-1">48</font>
  ताश च सर्वाब्रवीद दक्षॊ गच्छध्वं सॊमम अन्तिकात<br>
      समं वत्स्यति सर्वासु चन्द्रमा मम शासनात<br>
  <font color="GREEN" size="-1">49</font>
  विसृष्टास तास तदा जग्मुः शीतांशुभवनं तदा<br>
      तथापि सॊमॊ भगवान पुनर एव महीपते<br>
      रॊहिणीं निवसत्य एव परीयमाणॊ मुहुर मुहुः<br>
  <font color="GREEN" size="-1">50</font>
  ततस ताः सहिताः सर्वा भूयः पितरम अब्रुवन<br>
      तव शुश्रूषणे युक्ता वत्स्यामॊ हि तवाश्रमे<br>
      सॊमॊ वसति नास्मासु नाकरॊद वचनं तव<br>
  <font color="GREEN" size="-1">51</font>
  तासां तद वचनं शरुत्वा दक्षः सॊमम अथाब्रवीत<br>
      समं वर्तस्व भार्यासु मा तवां शप्स्ये विरॊचन<br>
  <font color="GREEN" size="-1">52</font>
  अनादृत्य तु तद वाक्यं दक्षस्य भगवाञ शशी<br>
      रॊहिण्या सार्धम अवसत ततस ताः कुपिताः पुनः<br>
  <font color="GREEN" size="-1">53</font>
  गत्वा च पितरं पराहुः परणम्य शिरसा तदा<br>
      सॊमॊ वसति नास्मासु तस्मान नः शरणं भव<br>
  <font color="GREEN" size="-1">54</font>
  रॊहिण्याम एव भगवन सदा वसति चन्द्रमाः<br>
      तस्मान नस तराहि सर्वा वै यथा नः सॊम आविशेत<br>
  <font color="GREEN" size="-1">55</font>
  तच छरुत्वा भगवान करुद्धॊ यक्ष्माणं पृथिवीपते<br>
      ससर्व रॊषात सॊमाय स चॊडु पतिम आविशत<br>
  <font color="GREEN" size="-1">56</font>
  स यक्ष्मणाभिभूतात्माक्षीयताहर अहः शशी<br>
      यत्नं चाप्य अकरॊद राजन मॊक्षार्थं तस्य यक्ष्मणः<br>
  <font color="GREEN" size="-1">57</font>
  इष्ट्वेष्टिभिर महाराज विविधाभिर निशाकरः<br>
      न चामुच्यत शापाद वै कषयं चैवाभ्यगच्छत<br>
  <font color="GREEN" size="-1">58</font>
  कषीयमाणे ततः सॊमे ओषध्यॊ न परजज्ञिरे<br>
      निरास्वाद रसाः सर्वा हतवीर्याश च सर्वशः<br>
  <font color="GREEN" size="-1">59</font>
  ओषधीनां कषये जाते पराणिनाम अपि संक्षयः<br>
      कृशाश चासन परजाः सर्वाः कषीयमाणे निशाकरे<br>
  <font color="GREEN" size="-1">60</font>
  ततॊ देवाः समागम्य सॊमम ऊचुर महीपते<br>
      किम इदं भवतॊ रूपम ईदृशं न परकाशते<br>
  <font color="GREEN" size="-1">61</font>
  कारणं बरूहि नः सर्वं येनेदं ते महद भयम<br>
      शरुत्वा तु वचनं तवत्तॊ विधास्यामस ततॊ वयम<br>
  <font color="GREEN" size="-1">62</font>
  एवम उक्तः परत्युवाच सर्वांस ताञ शशलक्षणः<br>
      शापं च कारणं चैव यक्ष्माणं च तथात्मनः<br>
  <font color="GREEN" size="-1">63</font>
  देवास तस्य वचः शरुत्वा गत्वा दक्षम अथाब्रुवन<br>
      परसीद भगवन सॊमे शापश चैष निवर्त्यताम<br>
  <font color="GREEN" size="-1">64</font>
  असौ हि चन्द्रमाः कषीणः किं चिच छेषॊ हि लक्ष्यते<br>
      कषयाच चैवास्य देवेश परजाश चापि गताः कषयम<br>
  <font color="GREEN" size="-1">65</font>
  वीरुद ओषधयश चैव बीजानि विविधानि च<br>
      तथा वयं लॊकगुरॊ परसादं कर्तुम अर्हसि<br>
  <font color="GREEN" size="-1">66</font>
  एवम उक्तस तदा चिन्त्य पराह वाक्यं परजापतिः<br>
      नैतच छक्यं मम वचॊ वयावर्तयितुम अन्यथा<br>
      हेतुना तु महाभागा निवर्तिष्यति केन चित<br>
  <font color="GREEN" size="-1">67</font>
  समं वर्ततु सर्वासु शशी भार्यासु नित्यशः<br>
      सरस्वत्या वरे तीर्थे उन्मज्जञ शशलक्षणः<br>
      पुनर वर्धिष्यते देवास तद वै सत्यं वचॊ मम<br>
  <font color="GREEN" size="-1">68</font>
  मासार्धं च कषयं सॊमॊ नित्यम एव गमिष्यति<br>
      मासार्धं च तदा वृद्धिं सत्यम एतद वचॊ मम<br>
  <font color="GREEN" size="-1">69</font>
  सरस्वतीं ततः सॊमॊ जगाम ऋषिशासनात<br>
      परभासं परमं तीर्थं सरस्वत्या जगाम ह<br>
  <font color="GREEN" size="-1">70</font>
  अमावास्यां महातेजास तत्रॊन्मज्जन महाद्युतिः<br>
      लॊकान परभासयाम आस शीतांशुत्वम अवाप च<br>
  <font color="GREEN" size="-1">71</font>
  देवाश च सर्वे राजेन्द्र परभासं पराप्य पुष्कलम<br>
      सॊमेन सहिता भूत्वा दक्षस्य परमुखे ऽभवन<br>
  <font color="GREEN" size="-1">72</font>
  ततः परजापतिः सर्वा विससर्जाथ देवताः<br>
      सॊमं च भगवान परीतॊ भूयॊ वचनम अब्रवीत<br>
  <font color="GREEN" size="-1">73</font>
  मावमंस्थाः सत्रियः पुत्र मा च विप्रान कदा चन<br>
      गच्छ युक्तसदा भूत्वा कुरु वै शासनं मम<br>
  <font color="GREEN" size="-1">74</font>
  स विसृष्टॊ महाराज जगामाथ सवम आलयम<br>
      परजाश च मुदिता भूत्वा भॊजने च यथा पुरा<br>
  <font color="GREEN" size="-1">75</font>
  एतत ते सर्वम आख्यातं यथा शप्तॊ निशाकरः<br>
      परभासं च यथा तीर्थं तीर्थानां परवरं हय अभूत<br>
  <font color="GREEN" size="-1">76</font>
  अमावास्यां महाराज नित्यशः शशलक्षणः<br>
      सनात्वा हय आप्यायते शरीमान परभासे तीर्थ उत्तमे<br>
  <font color="GREEN" size="-1">77</font>
  अतश चैनं परजानन्ति परभासम इति भूमिप<br>
      परभां हि परमां लेभे तस्मिन्न उन्मज्ज्य चन्द्रमाः<br>
  <font color="GREEN" size="-1">78</font>
  ततस तु चमसॊद्भेदम अच्युतस तव अगमद बली<br>
      चमसॊद्भेद इत्य एवं यं जनाः कथयन्त्य उत<br>
  <font color="GREEN" size="-1">79</font>
  तत्र दत्त्वा च दानानि विशिष्टानि हलायुधः<br>
      उषित्वा रजनीम एकां सनात्वा च विधिवत तदा<br>
  <font color="GREEN" size="-1">80</font>
  उदपानम अथागच्छत तवरावान केशवाग्रजः<br>
      आद्यं सवस्त्ययनं चैव तत्रावाप्य महत फलम<br>
  <font color="GREEN" size="-1">81</font>
  सनिग्धत्वाद ओषधीनां च भूमेश च जनमेजय<br>
      जानन्ति सिद्धा राजेन्द्र नष्टाम अपि सरस्वतीम<br>
 </td>
 <td width="50%" valign="TOP">
   <font color="GREEN" size="-1">1</font>
   [j]<br>
       pūrvam eva yadā rāmas tasmin yuddhe upasthite<br>
       āmantrya keśavaṃ yāto vṛṣṇibhiḥ sahitaḥ prabhuḥ<br>
   <font color="GREEN" size="-1">2</font>
  sāhāyyaṃ dhārtarāṣṭrasya na ca kartāsmi keśava<br>
       na caiva pāṇḍuputrāṇāṃ gamiṣyāmi yathāgatam<br>
   <font color="GREEN" size="-1">3</font>
  evam uktvā tadā rāmo yātaḥ śatrunibarhaṇaḥ<br>
       tasya cāgamanaṃ bhūyo brahmañ śaṃsitum arhasi<br>
   <font color="GREEN" size="-1">4</font>
  ākhyāhi me vistarataḥ kathaṃ rāma upasthitaḥ<br>
       kathaṃ ca dṛṣṭavān yuddhaṃ kuśalo hy asi sattama<br>
   <font color="GREEN" size="-1">5</font>
   [vai]<br>
       upaplavye niviṣṭeṣu pāṇḍaveṣu mahātmasu<br>
       preṣito dhṛtarāṣṭrasya samīpaṃ madhusūdanaḥ<br>
       śamaṃ prati mahāvāho hitārthaṃ sarvadehinām<br>
   <font color="GREEN" size="-1">6</font>
  sa gatvā hāstinapuraṃ dhṛtarāṣṭraṃ sametya ca<br>
       uktavān vacanaṃ tathyaṃ hitaṃ caiva viśeṣataḥ<br>
       na ca tat kṛtavān rājā yathākhyātaṃ hi te purā<br>
   <font color="GREEN" size="-1">7</font>
  anavāpya śamaṃ tatra kṛṣṇaḥ puruṣasattamaḥ<br>
       āgacchata mahābāhur upaplavyaṃ janādhipa<br>
   <font color="GREEN" size="-1">8</font>
  tataḥ pratyāgataḥ kṛṣṇo dhārtarāṣṭra visarjitaḥ<br>
       akriyāyāṃ naravyāghra pāṇḍavān idam abravīt<br>
   <font color="GREEN" size="-1">9</font>
  na kurvanti vaco mahyaṃ kuravaḥ kālacoditāḥ<br>
       nirgacchadhvaṃ pāṇḍaveyāḥ puṣyeṇa sahitā mayā<br>
   <font color="GREEN" size="-1">10</font>
  tato vibhajyamāneṣu baleṣu balināṃ varaḥ<br>
      provāca bhrātaraṃ kṛṣṇaṃ rauhiṇeyo mahāmanāḥ<br>
  <font color="GREEN" size="-1">11</font>
  teṣām api mahābāho sāhāyyaṃ madhusūdana<br>
      kriyatām iti tat kṛṣṇo nāsya cakre vacas tadā<br>
  <font color="GREEN" size="-1">12</font>
  tato manyuparītātmā jagāma yadunandanaḥ<br>
      tīrthayātrāṃ haladharaḥ sarasvatyāṃ mahāyaśāḥ<br>
      maitre nakṣatrayoge sma sahitaḥ sarvayādavaiḥ<br>
  <font color="GREEN" size="-1">13</font>
  āśrayām āsa bhojas tu duryodnanam ariṃdamaḥ<br>
      yuyudhānena sahito vāsudevas tu pāṇḍavān<br>
  <font color="GREEN" size="-1">14</font>
  rauhiṇeye gate śūre puṣyeṇa madhusūdanaḥ<br>
      pāṇḍaveyān puraskṛtya yayāv abhimukhaḥ kurūn<br>
  <font color="GREEN" size="-1">15</font>
  gacchan eva pathisthas tu rāmaḥ preṣyān uvāca hā<br>
      saṃbhārāṃs tīrthayātrāyāṃ sārvopakaraṇāni ca<br>
      ānayadhvaṃ dvārakāyā agnīn vai yājakāṃs tathā<br>
  <font color="GREEN" size="-1">16</font>
  suvarṇaṃ rajataṃ caiva dhenur vāsāṃsi vājinaḥ<br>
      kuñjarāṃś ca rathāṃś caiva kharoṣṭraṃ vāhanāni ca<br>
      kṣipram ānīyatāṃ sarvaṃ tīrthahetoḥ paricchadam<br>
  <font color="GREEN" size="-1">17</font>
  pratisrotaḥ sarasvatyā gachadhvaṃ śīghragāminaḥ<br>
      ṛtvijaś cānayadhvaṃ vai śataśaś ca dvijarṣabhān<br>
  <font color="GREEN" size="-1">18</font>
  evaṃ saṃdiśya tu preṣyān baladevo mahābalaḥ<br>
      tīrthayātrāṃ yayau rājan kurūṇāṃ vaiśase tadā<br>
      sarasvatīṃ pratisrotaḥ samudrād abhijagmivān<br>
  <font color="GREEN" size="-1">19</font>
  ṛtvigbhiś ca suhṛdbhiś ca tathānyair dvijasattamaiḥ<br>
      rathagarjais tathāśvaiś ca preṣyaiś ca bharatarṣabha<br>
      gokharoṣṭra prayuktaiś ca yānaiś ca bahubhir vṛtaḥ<br>
  <font color="GREEN" size="-1">20</font>
  śrāntānāṃ klāntavapuṣāṃ śiśūnāṃ vipulāyuṣām<br>
      tāni yānāni deśeṣu pratīkṣyante sma bhārata<br>
      bubhukṣitānām arthāya kḷptam annaṃ samantataḥ<br>
  <font color="GREEN" size="-1">21</font>
  yo yo yatra dvijo bhoktuṃ kāmaṃ kāmayate tadā<br>
      tasya tasya tu tatraivam upajahrus tadā nṛpa<br>
  <font color="GREEN" size="-1">22</font>
  tatra sthitā narā rājan rauhiṇeyasya śāsanāt<br>
      bhakṣyapeyasya kurvanti rāśīṃs tatra samantataḥ<br>
  <font color="GREEN" size="-1">23</font>
  vāsāṃsi ca mahārhāṇi paryaṅkāstaraṇāni ca<br>
      pūjārthaṃ tatra kḷptāni viprāṇāṃ sukham icchatām<br>
  <font color="GREEN" size="-1">24</font>
  yatra yaḥ svapate vipraḥ kṣatriyo vāpi bhārata<br>
      tatra tatra tu tasyaiva sarvaṃ kḷptam adṛśyata<br>
  <font color="GREEN" size="-1">25</font>
  yathāsukhaṃ janaḥ sarvas tiṣṭhate yāti vā tadā<br>
      yātu kāmasya yānāni pānāni tṛṣitasya ca<br>
  <font color="GREEN" size="-1">26</font>
  bubhukṣitasyā cānnāni svādūni bharatarṣabha<br>
      upajahrur narās tatra vastrāṇy ābharaṇāni ca<br>
  <font color="GREEN" size="-1">27</font>
  sa panthāḥ prababhau rājan sarvasyaiva sukhāvahaḥ<br>
      svargopamas tadā vīra narāṇāṃ tatra gacchatām<br>
  <font color="GREEN" size="-1">28</font>
  nityapramuditopetaḥ svādu bhakṣaḥ śubhānvitaḥ<br>
      vipaṇyāpaṇa paṇyānāṃ nānājanaśatair vṛtaḥ<br>
      nānādrumalatopeto nānāratnavibhūṣitaḥ<br>
  <font color="GREEN" size="-1">29</font>
  tato mahātmā niyame sthitātmā; puṇyeṣu tīrtheṣu vasūni rājan<br>
      dadau dvijebhyaḥ kratudakṣiṇāś ca; yadupravīro halabhṛt pratītaḥ<br>
  <font color="GREEN" size="-1">30</font>
  dogbhrīś ca dhenūś ca sahasraśo vai; suvāsasaḥ kāñcanabaddhaśṛṅgīḥ<br>
      hayāṃś ca nānāvidha deśajātān; yānāni dāsīś ca tathā dvijebhyaḥ<br>
  <font color="GREEN" size="-1">31</font>
  ratnāni muktāmaṇividrumaṃ ca; śṛṅgī suvarṇaṃ rajataṃ ca śubhram<br>
      ayo mayaṃ tāmramayaṃ ca bhāṇḍaṃ; dadau dvijātipravareṣu rāmaḥ<br>
  <font color="GREEN" size="-1">32</font>
  evaṃ sa vittaṃ pradadau mahātmā; sarasvatī tīrthavareṣu bhūri<br>
      yayau krameṇāpratima prabhāvas; tataḥ kurukṣetram udāravṛttaḥ<br>
  <font color="GREEN" size="-1">33</font>
   [j]<br>
      sārasvatānāṃ tīrthānāṃ guṇotpattiṃ vadasva me<br>
      phalaṃ ca dvipadāṃ śreṣṭha karma nirvṛttim eva ca<br>
  <font color="GREEN" size="-1">34</font>
  yathākramaṃ ca bhagavaṃs tīrthānām anupūrvaśaḥ<br>
      brahman brahmavidāṃ śreṣṭha paraṃ kautūhalaṃ hi me<br>
  <font color="GREEN" size="-1">35</font>
   [vai]<br>
      tīrthānāṃ vistaraṃ rājan guṇotpattiṃ ca sarvaśaḥ<br>
      mayocyamānāṃ śṛṇu vai puṇyāṃ rājendra kṛtsnaśaḥ<br>
  <font color="GREEN" size="-1">36</font>
  pūrvaṃ mahārāja yadupravīra; ṛtvik suhṛd vipra gaṇaiś ca sārdham<br>
      puṇyaṃ prabhāsaṃ samupājagāma; yatroḍu rāḍ yakṣmaṇā kliśyamānaḥ<br>
  <font color="GREEN" size="-1">37</font>
  vimuktaśāpaḥ punar āpya tejaḥ; sarvaṃ jagad bhāsayate narendra<br>
      evaṃ tu tīrthapravaraṃ pṛthivyāṃ; prabhāsanāt tasya tataḥ prabhāsaḥ<br>
  <font color="GREEN" size="-1">38</font>
   [j]<br>
      kimarthaṃ bhagavān somo yakṣmaṇā samagṛhyata<br>
      kathaṃ ca tīrthapravare tasmiṃś candro nyamajjata<br>
  <font color="GREEN" size="-1">39</font>
  katham āplutya tasmiṃs tu punar āpyāyitaḥ śaśī<br>
      etan me sarvam ācakṣva vistareṇa mahāmune<br>
  <font color="GREEN" size="-1">40</font>
   [vai]<br>
      dakṣasya tanayā yās tāḥ prādurāsan viśāṃ pate<br>
      sa sapta viṃśatiṃ kanyā dakṣaḥ somāya vai dadau<br>
  <font color="GREEN" size="-1">41</font>
  nakṣatrayoganiratāḥ saṃkhyānārthaṃ ca bhārata<br>
      patnyo vai tasya rājendra somasya śubhalakṣaṇāḥ<br>
  <font color="GREEN" size="-1">42</font>
  tās tu sarvā viśālākṣyo rūpeṇāpratimā bhuvi<br>
      atyaricyata tāsāṃ tu rohiṇī rūpasaṃpadā<br>
  <font color="GREEN" size="-1">43</font>
  tatas tasyāṃ sa bhagavān prītiṃ cakre niśākaraḥ<br>
      sāsya hṛdya babhūvādya tasmāt tāṃ bubhuje sadā<br>
  <font color="GREEN" size="-1">44</font>
  purā hi somo rājendra rohiṇyām avasac ciram<br>
      tato 'sya kupitāny āsan nakṣatrāṇi mahātmanaḥ<br>
  <font color="GREEN" size="-1">45</font>
  tā gatvā pitaraṃ prāhuḥ prajāpatim atandritāḥ<br>
      somo vasati nāsmāsu rohiṇīṃ bhajate sadā<br>
  <font color="GREEN" size="-1">46</font>
  tā vayaṃ sahitāḥ sarvās tvatsakāśe prajeśvara<br>
      vatsyāmo niyatāhārās tapaścaraṇatatparāḥ<br>
  <font color="GREEN" size="-1">47</font>
  śrutvā tāsāṃ tu vacanaṃ dakṣaḥ somam athābravīt<br>
      samaṃ vartasya bhāryāsu mā tvādharmo mahān spṛśet<br>
  <font color="GREEN" size="-1">48</font>
  tāś ca sarvābravīd dakṣo gacchadhvaṃ somam antikāt<br>
      samaṃ vatsyati sarvāsu candramā mama śāsanāt<br>
  <font color="GREEN" size="-1">49</font>
  visṛṣṭās tās tadā jagmuḥ śītāṃśubhavanaṃ tadā<br>
      tathāpi somo bhagavān punar eva mahīpate<br>
      rohiṇīṃ nivasaty eva prīyamāṇo muhur muhuḥ<br>
  <font color="GREEN" size="-1">50</font>
  tatas tāḥ sahitāḥ sarvā bhūyaḥ pitaram abruvan<br>
      tava śuśrūṣaṇe yuktā vatsyāmo hi tavāśrame<br>
      somo vasati nāsmāsu nākarod vacanaṃ tava<br>
  <font color="GREEN" size="-1">51</font>
  tāsāṃ tad vacanaṃ śrutvā dakṣaḥ somam athābravīt<br>
      samaṃ vartasva bhāryāsu mā tvāṃ śapsye virocana<br>
  <font color="GREEN" size="-1">52</font>
  anādṛtya tu tad vākyaṃ dakṣasya bhagavāñ śaśī<br>
      rohiṇyā sārdham avasat tatas tāḥ kupitāḥ punaḥ<br>
  <font color="GREEN" size="-1">53</font>
  gatvā ca pitaraṃ prāhuḥ praṇamya śirasā tadā<br>
      somo vasati nāsmāsu tasmān naḥ śaraṇaṃ bhava<br>
  <font color="GREEN" size="-1">54</font>
  rohiṇyām eva bhagavan sadā vasati candramāḥ<br>
      tasmān nas trāhi sarvā vai yathā naḥ soma āviśet<br>
  <font color="GREEN" size="-1">55</font>
  tac chrutvā bhagavān kruddho yakṣmāṇaṃ pṛthivīpate<br>
      sasarva roṣāt somāya sa coḍu patim āviśat<br>
  <font color="GREEN" size="-1">56</font>
  sa yakṣmaṇābhibhūtātmākṣīyatāhar ahaḥ śaśī<br>
      yatnaṃ cāpy akarod rājan mokṣārthaṃ tasya yakṣmaṇaḥ<br>
  <font color="GREEN" size="-1">57</font>
  iṣṭveṣṭibhir mahārāja vividhābhir niśākaraḥ<br>
      na cāmucyata śāpād vai kṣayaṃ caivābhyagacchata<br>
  <font color="GREEN" size="-1">58</font>
  kṣīyamāṇe tataḥ some oṣadhyo na prajajñire<br>
      nirāsvāda rasāḥ sarvā hatavīryāś ca sarvaśaḥ<br>
  <font color="GREEN" size="-1">59</font>
  oṣadhīnāṃ kṣaye jāte prāṇinām api saṃkṣayaḥ<br>
      kṛśāś cāsan prajāḥ sarvāḥ kṣīyamāṇe niśākare<br>
  <font color="GREEN" size="-1">60</font>
  tato devāḥ samāgamya somam ūcur mahīpate<br>
      kim idaṃ bhavato rūpam īdṛśaṃ na prakāśate<br>
  <font color="GREEN" size="-1">61</font>
  kāraṇaṃ brūhi naḥ sarvaṃ yenedaṃ te mahad bhayam<br>
      śrutvā tu vacanaṃ tvatto vidhāsyāmas tato vayam<br>
  <font color="GREEN" size="-1">62</font>
  evam uktaḥ pratyuvāca sarvāṃs tāñ śaśalakṣaṇaḥ<br>
      śāpaṃ ca kāraṇaṃ caiva yakṣmāṇaṃ ca tathātmanaḥ<br>
  <font color="GREEN" size="-1">63</font>
  devās tasya vacaḥ śrutvā gatvā dakṣam athābruvan<br>
      prasīda bhagavan some śāpaś caiṣa nivartyatām<br>
  <font color="GREEN" size="-1">64</font>
  asau hi candramāḥ kṣīṇaḥ kiṃ cic cheṣo hi lakṣyate<br>
      kṣayāc caivāsya deveśa prajāś cāpi gatāḥ kṣayam<br>
  <font color="GREEN" size="-1">65</font>
  vīrud oṣadhayaś caiva bījāni vividhāni ca<br>
      tathā vayaṃ lokaguro prasādaṃ kartum arhasi<br>
  <font color="GREEN" size="-1">66</font>
  evam uktas tadā cintya prāha vākyaṃ prajāpatiḥ<br>
      naitac chakyaṃ mama vaco vyāvartayitum anyathā<br>
      hetunā tu mahābhāgā nivartiṣyati kena cit<br>
  <font color="GREEN" size="-1">67</font>
  samaṃ vartatu sarvāsu śaśī bhāryāsu nityaśaḥ<br>
      sarasvatyā vare tīrthe unmajjañ śaśalakṣaṇaḥ<br>
      punar vardhiṣyate devās tad vai satyaṃ vaco mama<br>
  <font color="GREEN" size="-1">68</font>
  māsārdhaṃ ca kṣayaṃ somo nityam eva gamiṣyati<br>
      māsārdhaṃ ca tadā vṛddhiṃ satyam etad vaco mama<br>
  <font color="GREEN" size="-1">69</font>
  sarasvatīṃ tataḥ somo jagāma ṛṣiśāsanāt<br>
      prabhāsaṃ paramaṃ tīrthaṃ sarasvatyā jagāma ha<br>
  <font color="GREEN" size="-1">70</font>
  amāvāsyāṃ mahātejās tatronmajjan mahādyutiḥ<br>
      lokān prabhāsayām āsa śītāṃśutvam avāpa ca<br>
  <font color="GREEN" size="-1">71</font>
  devāś ca sarve rājendra prabhāsaṃ prāpya puṣkalam<br>
      somena sahitā bhūtvā dakṣasya pramukhe 'bhavan<br>
  <font color="GREEN" size="-1">72</font>
  tataḥ prajāpatiḥ sarvā visasarjātha devatāḥ<br>
      somaṃ ca bhagavān prīto bhūyo vacanam abravīt<br>
  <font color="GREEN" size="-1">73</font>
  māvamaṃsthāḥ striyaḥ putra mā ca viprān kadā cana<br>
      gaccha yuktasadā bhūtvā kuru vai śāsanaṃ mama<br>
  <font color="GREEN" size="-1">74</font>
  sa visṛṣṭo mahārāja jagāmātha svam ālayam<br>
      prajāś ca muditā bhūtvā bhojane ca yathā purā<br>
  <font color="GREEN" size="-1">75</font>
  etat te sarvam ākhyātaṃ yathā śapto niśākaraḥ<br>
      prabhāsaṃ ca yathā tīrthaṃ tīrthānāṃ pravaraṃ hy abhūt<br>
  <font color="GREEN" size="-1">76</font>
  amāvāsyāṃ mahārāja nityaśaḥ śaśalakṣaṇaḥ<br>
      snātvā hy āpyāyate śrīmān prabhāse tīrtha uttame<br>
  <font color="GREEN" size="-1">77</font>
  ataś cainaṃ prajānanti prabhāsam iti bhūmipa<br>
      prabhāṃ hi paramāṃ lebhe tasminn unmajjya candramāḥ<br>
  <font color="GREEN" size="-1">78</font>
  tatas tu camasodbhedam acyutas tv agamad balī<br>
      camasodbheda ity evaṃ yaṃ janāḥ kathayanty uta<br>
  <font color="GREEN" size="-1">79</font>
  tatra dattvā ca dānāni viśiṣṭāni halāyudhaḥ<br>
      uṣitvā rajanīm ekāṃ snātvā ca vidhivat tadā<br>
  <font color="GREEN" size="-1">80</font>
  udapānam athāgacchat tvarāvān keśavāgrajaḥ<br>
      ādyaṃ svastyayanaṃ caiva tatrāvāpya mahat phalam<br>
  <font color="GREEN" size="-1">81</font>
  snigdhatvād oṣadhīnāṃ ca bhūmeś ca janamejaya<br>
      jānanti siddhā rājendra naṣṭām api sarasvatīm<br>
 </td>
 
 </table>
 <p></p><hr>
 <center>
 <a href="mbs09035.htm">Next: Chapter 35</a></center>
 </body>