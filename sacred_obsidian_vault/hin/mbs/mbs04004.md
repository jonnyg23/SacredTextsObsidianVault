<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi04.htm">Book 4 Index</a> 
 <a href="mbs04003.htm">Previous</a> 
 <a href="mbs04005.htm">Next</a> 
 </center>
 <hr>
 
 <center>
 <a href="../m04/index.htm">Book 4 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 4<br>Chapter 4
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [य]<br>
       कर्माण्य उक्तानि युष्माभिर यानि तानि करिष्यथ<br>
       मम चापि यथाबुद्धिरुचितानि विनिश्चयात<br>
   <font color="GREEN" size="-1">2</font>
  पुरॊहितॊ ऽयम अस्माकम अग्निहॊत्राणि रक्षतु<br>
       सूदपौरॊगवैः सार्धं दरुपदस्य निवेशने<br>
   <font color="GREEN" size="-1">3</font>
  इन्द्रसेन मुखाश चेमे रथान आदाय केवलान<br>
       यान्तु दवारवतीं शीघ्रम इति मे वर्तते मतिः<br>
   <font color="GREEN" size="-1">4</font>
  इमाश च नार्यॊ दरौपद्याः सर्वशः परिचारिकाः<br>
       पाञ्चालान एव गच्छन्तु सूदपौरॊगवैः सह<br>
   <font color="GREEN" size="-1">5</font>
  सर्वैर अपि च वक्तव्यं न परज्ञायन्त पाण्डवाः<br>
       गता हय अस्मान अपाकीर्य सर्वे दवैतवनाद इति<br>
   <font color="GREEN" size="-1">6</font>
  विदिते चापि वक्तव्यं सुहृद्भिर अनुरागतः<br>
       अतॊ ऽहम अपि वक्ष्यामि हेतुमात्रं निबॊधत<br>
   <font color="GREEN" size="-1">7</font>
  हन्तेमां राजवसतिं राजपुत्रा बरवीमि वः<br>
       यथा राजकुलं पराप्य चरन परेष्यॊ न रिष्यति<br>
   <font color="GREEN" size="-1">8</font>
  दुर्वसं तव एव कौरव्या जानता राजवेश्मनि<br>
       अमानितैः सुमानार्हा अज्ञातैः परिवत्सरम<br>
   <font color="GREEN" size="-1">9</font>
  दिष्ट दवारॊ लभेद दवारं न च राजसु विश्वसेत<br>
       तद एवासनम अन्विच्छेद यत्र नाभिषजेत परः<br>
   <font color="GREEN" size="-1">10</font>
  नास्य यानं न पर्यङ्कं न पीठं न जगं रथम<br>
      आरॊहेत संमतॊ ऽसमीति स राजवसतिं वसेत<br>
  <font color="GREEN" size="-1">11</font>
  अथ यत्रैनम आसीनं शङ्केरन दुष्टचारिणः<br>
      न तत्रॊपविशेज जातु स राजवसतिं वसेत<br>
  <font color="GREEN" size="-1">12</font>
  न चानुशिष्येद राजानम अपृच्छन्तं कदा चन<br>
      तूष्णीं तव एनम उपासीत काले समभिपूजयन<br>
  <font color="GREEN" size="-1">13</font>
  असूयन्ति हि राजानॊ जनान अनृतवादिनः<br>
      तथैव चावमन्यन्ते मन्त्रिणं वादिनं मृषा<br>
  <font color="GREEN" size="-1">14</font>
  नैषां दारेषु कुर्वीत मैत्रीं पराज्ञः कथं चन<br>
      अन्तःपुर चरा ये च दवेष्टि यानहिताश च ये<br>
  <font color="GREEN" size="-1">15</font>
  विदिते चास्य कुर्वीत कर्याणि सुलघून्य अपि<br>
      एवं विचरतॊ राज्ञॊ न कषतिर जायते कव चित<br>
  <font color="GREEN" size="-1">16</font>
  यत्नाच चॊपचरेद एनम अग्निवद देववच च ह<br>
      अनृतेनॊपचीर्णॊ हि हिंस्याद एनम असंशयम<br>
  <font color="GREEN" size="-1">17</font>
  यच च भर्तानुयुञ्जीत तद एवाभ्यनुवर्तयेत<br>
      परमादम अवलेहां च कॊपं च परिवर्जयेत<br>
  <font color="GREEN" size="-1">18</font>
  समर्थनासु सर्वासु हितं च परियम एव च<br>
      संवर्णयेत तद एवास्य परियाद अपि हितं वदेत<br>
  <font color="GREEN" size="-1">19</font>
  अनुकूलॊ भवेच चास्य सर्वार्थेषु कथासु च<br>
      अप्रियं चाहितं यत सयात तद अस्मै नानुवर्णयेत<br>
  <font color="GREEN" size="-1">20</font>
  नाहम अस्य परियॊ ऽसमीति मत्वा सेवेत पण्डितः<br>
      अप्रमत्तश च यत्तश च हितं कुर्यात परियं च यत<br>
  <font color="GREEN" size="-1">21</font>
  नास्यानिष्टानि सेवेत नाहितैः सह संवसेत<br>
      सवस्थानान न विकम्पेत स राजवसतिं वसेत<br>
  <font color="GREEN" size="-1">22</font>
  दक्षिणं वाथ वामं वा पार्श्वम आसीत पण्डितः<br>
      रक्षिणां हय आत्तशस्त्राणां सथानं पश्चाद विधीयते<br>
      नित्यं विप्रतिषिद्धं तु पुरस्ताद आसनं महत<br>
  <font color="GREEN" size="-1">23</font>
  न च संदर्शने किं चित परवृद्धम अपि संजपेत<br>
      अपि हय एतद दरिद्राणां वयलीक सथानम उत्तमम<br>
  <font color="GREEN" size="-1">24</font>
  न मृषाभिहितं राज्ञॊ मनुष्येषु परकाशयेत<br>
      यं चासूयन्ति राजानः पुरुषं न वदेच च तम<br>
  <font color="GREEN" size="-1">25</font>
  शूरॊ ऽसमीति न दृप्तः सयाद बुद्धिमान इति वा पुनः<br>
      परियम एवाचरन राज्ञः परियॊ भवति भॊगवान<br>
  <font color="GREEN" size="-1">26</font>
  ऐश्वर्यं पराप्य दुष्प्रापं परियं पराप्य च राजतः<br>
      अप्रमत्तॊ भवेद राज्ञः परियेषु च हितेषु च<br>
  <font color="GREEN" size="-1">27</font>
  यस्य कॊपॊ महाबाधः परसादश च महाफलः<br>
      कस तस्य मनसापीच्छेद अनर्थं पराज्ञसंमतः<br>
  <font color="GREEN" size="-1">28</font>
  न चौष्ठौ निर्भुजेज जातु न च वाक्यं समाक्षिपेत<br>
      सदा कषुतं च वातं च षठीवनं चाचरेच छनैः<br>
  <font color="GREEN" size="-1">29</font>
  हास्यवस्तुषु चाप्य अस्य वर्तमानेषु केषु चित<br>
      नातिगाढं परहृष्येत न चाप्य उन्मत्तवद धसेत<br>
  <font color="GREEN" size="-1">30</font>
  न चातिधैर्येण चरेद गुरुतां हि वरजेत तथा<br>
      समितं तु मृदुपूर्वेण दर्शयेत परसादजम<br>
  <font color="GREEN" size="-1">31</font>
  लाभे न हर्षयेद यस तु न वयथेद यॊ ऽवमानितः<br>
      असंमूढश च यॊ नित्यं स राजवसतिं वसेत<br>
  <font color="GREEN" size="-1">32</font>
  राजानं राजपुत्रं वा संवर्तयति यः सदा<br>
      अमात्यः पण्डितॊ भूत्वा स चिरं तिष्ठति शरियम<br>
  <font color="GREEN" size="-1">33</font>
  परगृहीतश च यॊ ऽमात्यॊ निगृहीतश च कारणैः<br>
      न निर्बध्नाति राजानं लभते परग्रहं पुनः<br>
  <font color="GREEN" size="-1">34</font>
  परत्यक्षं च परॊक्षं च गुणवादी विचक्षणः<br>
      उपजीवी भवेद राज्ञॊ विषये चापि यॊ वसेत<br>
  <font color="GREEN" size="-1">35</font>
  अमात्यॊ हि बलाद भॊक्तुं राजानं परार्थयेत तु यः<br>
      न स तिष्ठेच चिरं सथानं गच्छेच च पराणसंशयम<br>
  <font color="GREEN" size="-1">36</font>
  शरेयः सदात्मनॊ दृष्ट्वा परं राज्ञा न संवदेत<br>
      विशेषयेन न राजानं यॊग्या भूमिषु सर्वदा<br>
  <font color="GREEN" size="-1">37</font>
  अम्लानॊ बलवाञ शूरश छायेवानपगः सदा<br>
      सत्यवादी मृदुर दान्तः स राजवसतिं वसेत<br>
  <font color="GREEN" size="-1">38</font>
  अन्यस्मिन परेष्यमाणे तु पुरस्ताद यः समुत्पतेत<br>
      अहं किं करवाणीति स राजवसतिं वसेत<br>
  <font color="GREEN" size="-1">39</font>
  उष्णे वा यदि वा शीते रात्रौ वा यदि वा दिवा<br>
      आदिष्टॊ न विकल्पेत स राजवसतिं वसेत<br>
  <font color="GREEN" size="-1">40</font>
  यॊ वै गृहेभ्यः परवसन परियाणां नानुसंस्मरेत<br>
      दुःखेन सुखम अन्विच्छेत स राजवसतिं वसेत<br>
  <font color="GREEN" size="-1">41</font>
  समवेषं न कुर्वीत नात्युच्चैः संनिधौ हसेत<br>
      मन्त्रं न बहुधा कुर्याद एवं राज्ञः परियॊ भवेत<br>
  <font color="GREEN" size="-1">42</font>
  न कर्मणि नियुक्तः सन धनं किं चिद उपस्पृशेत<br>
      पराप्नॊति हि हरन दरव्यं बन्धनं यदि वा वधम<br>
  <font color="GREEN" size="-1">43</font>
  यानं वस्त्रम अलंकारं यच चान्यत संप्रयच्छति<br>
      तद एव धारयेन नित्यम एवं परियतरॊ भवेत<br>
  <font color="GREEN" size="-1">44</font>
  संवत्सरम इमं तात तथा शीला बुभूषवः<br>
      अथ सवविषयं पराप्य यथाकामं चरिष्यथ<br>
  <font color="GREEN" size="-1">45</font>
  अनुशिष्टाः सम भद्रं ते नैतद वक्तास्ति कश चन<br>
      कुन्तीम ऋते मातरं नॊ विदुरं च महामतिम<br>
  <font color="GREEN" size="-1">46</font>
  यद एवानन्तरं कार्यं तद भवान कर्तुम अर्हति<br>
      तारणायास्य दुःखस्य परस्थानाय जयाय च<br>
  <font color="GREEN" size="-1">47</font>
   [वै]<br>
      एवम उक्तस ततॊ राज्ञा धौम्यॊ ऽथ दविजसत्तमः<br>
      अकरॊद विधिवत सर्वं परस्थाने यद विधीयते<br>
  <font color="GREEN" size="-1">48</font>
  तेषां समिध्य तान अग्नीन मन्त्रवच च जुहाव सः<br>
      समृद्धि वृद्धिलाभाय पृथिवी विजयाय च<br>
  <font color="GREEN" size="-1">49</font>
  अग्निं परदक्षिणं कृत्वा बराह्मणांश च तपॊधनान<br>
      याज्ञसेनीं पुरस्कृत्य षड एवाथ परवव्रजुः<br>
 </td>
 <td width="50%" valign="TOP">
   <font color="GREEN" size="-1">1</font>
   [y]<br>
       karmāṇy uktāni yuṣmābhir yāni tāni kariṣyatha<br>
       mama cāpi yathābuddhirucitāni viniścayāt<br>
   <font color="GREEN" size="-1">2</font>
  purohito 'yam asmākam agnihotrāṇi rakṣatu<br>
       sūdapaurogavaiḥ sārdhaṃ drupadasya niveśane<br>
   <font color="GREEN" size="-1">3</font>
  indrasena mukhāś ceme rathān ādāya kevalān<br>
       yāntu dvāravatīṃ śīghram iti me vartate matiḥ<br>
   <font color="GREEN" size="-1">4</font>
  imāś ca nāryo draupadyāḥ sarvaśaḥ paricārikāḥ<br>
       pāñcālān eva gacchantu sūdapaurogavaiḥ saha<br>
   <font color="GREEN" size="-1">5</font>
  sarvair api ca vaktavyaṃ na prajñāyanta pāṇḍavāḥ<br>
       gatā hy asmān apākīrya sarve dvaitavanād iti<br>
   <font color="GREEN" size="-1">6</font>
  vidite cāpi vaktavyaṃ suhṛdbhir anurāgataḥ<br>
       ato 'ham api vakṣyāmi hetumātraṃ nibodhata<br>
   <font color="GREEN" size="-1">7</font>
  hantemāṃ rājavasatiṃ rājaputrā bravīmi vaḥ<br>
       yathā rājakulaṃ prāpya caran preṣyo na riṣyati<br>
   <font color="GREEN" size="-1">8</font>
  durvasaṃ tv eva kauravyā jānatā rājaveśmani<br>
       amānitaiḥ sumānārhā ajñātaiḥ parivatsaram<br>
   <font color="GREEN" size="-1">9</font>
  diṣṭa dvāro labhed dvāraṃ na ca rājasu viśvaset<br>
       tad evāsanam anvicched yatra nābhiṣajet paraḥ<br>
   <font color="GREEN" size="-1">10</font>
  nāsya yānaṃ na paryaṅkaṃ na pīṭhaṃ na jagaṃ ratham<br>
      ārohet saṃmato 'smīti sa rājavasatiṃ vaset<br>
  <font color="GREEN" size="-1">11</font>
  atha yatrainam āsīnaṃ śaṅkeran duṣṭacāriṇaḥ<br>
      na tatropaviśej jātu sa rājavasatiṃ vaset<br>
  <font color="GREEN" size="-1">12</font>
  na cānuśiṣyed rājānam apṛcchantaṃ kadā cana<br>
      tūṣṇīṃ tv enam upāsīta kāle samabhipūjayan<br>
  <font color="GREEN" size="-1">13</font>
  asūyanti hi rājāno janān anṛtavādinaḥ<br>
      tathaiva cāvamanyante mantriṇaṃ vādinaṃ mṛṣā<br>
  <font color="GREEN" size="-1">14</font>
  naiṣāṃ dāreṣu kurvīta maitrīṃ prājñaḥ kathaṃ cana<br>
      antaḥpura carā ye ca dveṣṭi yānahitāś ca ye<br>
  <font color="GREEN" size="-1">15</font>
  vidite cāsya kurvīta karyāṇi sulaghūny api<br>
      evaṃ vicarato rājño na kṣatir jāyate kva cit<br>
  <font color="GREEN" size="-1">16</font>
  yatnāc copacared enam agnivad devavac ca ha<br>
      anṛtenopacīrṇo hi hiṃsyād enam asaṃśayam<br>
  <font color="GREEN" size="-1">17</font>
  yac ca bhartānuyuñjīta tad evābhyanuvartayet<br>
      pramādam avalehāṃ ca kopaṃ ca parivarjayet<br>
  <font color="GREEN" size="-1">18</font>
  samarthanāsu sarvāsu hitaṃ ca priyam eva ca<br>
      saṃvarṇayet tad evāsya priyād api hitaṃ vadet<br>
  <font color="GREEN" size="-1">19</font>
  anukūlo bhavec cāsya sarvārtheṣu kathāsu ca<br>
      apriyaṃ cāhitaṃ yat syāt tad asmai nānuvarṇayet<br>
  <font color="GREEN" size="-1">20</font>
  nāham asya priyo 'smīti matvā seveta paṇḍitaḥ<br>
      apramattaś ca yattaś ca hitaṃ kuryāt priyaṃ ca yat<br>
  <font color="GREEN" size="-1">21</font>
  nāsyāniṣṭāni seveta nāhitaiḥ saha saṃvaset<br>
      svasthānān na vikampeta sa rājavasatiṃ vaset<br>
  <font color="GREEN" size="-1">22</font>
  dakṣiṇaṃ vātha vāmaṃ vā pārśvam āsīta paṇḍitaḥ<br>
      rakṣiṇāṃ hy āttaśastrāṇāṃ sthānaṃ paścād vidhīyate<br>
      nityaṃ vipratiṣiddhaṃ tu purastād āsanaṃ mahat<br>
  <font color="GREEN" size="-1">23</font>
  na ca saṃdarśane kiṃ cit pravṛddham api saṃjapet<br>
      api hy etad daridrāṇāṃ vyalīka sthānam uttamam<br>
  <font color="GREEN" size="-1">24</font>
  na mṛṣābhihitaṃ rājño manuṣyeṣu prakāśayet<br>
      yaṃ cāsūyanti rājānaḥ puruṣaṃ na vadec ca tam<br>
  <font color="GREEN" size="-1">25</font>
  śūro 'smīti na dṛptaḥ syād buddhimān iti vā punaḥ<br>
      priyam evācaran rājñaḥ priyo bhavati bhogavān<br>
  <font color="GREEN" size="-1">26</font>
  aiśvaryaṃ prāpya duṣprāpaṃ priyaṃ prāpya ca rājataḥ<br>
      apramatto bhaved rājñaḥ priyeṣu ca hiteṣu ca<br>
  <font color="GREEN" size="-1">27</font>
  yasya kopo mahābādhaḥ prasādaś ca mahāphalaḥ<br>
      kas tasya manasāpīcched anarthaṃ prājñasaṃmataḥ<br>
  <font color="GREEN" size="-1">28</font>
  na cauṣṭhau nirbhujej jātu na ca vākyaṃ samākṣipet<br>
      sadā kṣutaṃ ca vātaṃ ca ṣṭhīvanaṃ cācarec chanaiḥ<br>
  <font color="GREEN" size="-1">29</font>
  hāsyavastuṣu cāpy asya vartamāneṣu keṣu cit<br>
      nātigāḍhaṃ prahṛṣyeta na cāpy unmattavad dhaset<br>
  <font color="GREEN" size="-1">30</font>
  na cātidhairyeṇa cared gurutāṃ hi vrajet tathā<br>
      smitaṃ tu mṛdupūrveṇa darśayeta prasādajam<br>
  <font color="GREEN" size="-1">31</font>
  lābhe na harṣayed yas tu na vyathed yo 'vamānitaḥ<br>
      asaṃmūḍhaś ca yo nityaṃ sa rājavasatiṃ vaset<br>
  <font color="GREEN" size="-1">32</font>
  rājānaṃ rājaputraṃ vā saṃvartayati yaḥ sadā<br>
      amātyaḥ paṇḍito bhūtvā sa ciraṃ tiṣṭhati śriyam<br>
  <font color="GREEN" size="-1">33</font>
  pragṛhītaś ca yo 'mātyo nigṛhītaś ca kāraṇaiḥ<br>
      na nirbadhnāti rājānaṃ labhate pragrahaṃ punaḥ<br>
  <font color="GREEN" size="-1">34</font>
  pratyakṣaṃ ca parokṣaṃ ca guṇavādī vicakṣaṇaḥ<br>
      upajīvī bhaved rājño viṣaye cāpi yo vaset<br>
  <font color="GREEN" size="-1">35</font>
  amātyo hi balād bhoktuṃ rājānaṃ prārthayet tu yaḥ<br>
      na sa tiṣṭhec ciraṃ sthānaṃ gacchec ca prāṇasaṃśayam<br>
  <font color="GREEN" size="-1">36</font>
  śreyaḥ sadātmano dṛṣṭvā paraṃ rājñā na saṃvadet<br>
      viśeṣayen na rājānaṃ yogyā bhūmiṣu sarvadā<br>
  <font color="GREEN" size="-1">37</font>
  amlāno balavāñ śūraś chāyevānapagaḥ sadā<br>
      satyavādī mṛdur dāntaḥ sa rājavasatiṃ vaset<br>
  <font color="GREEN" size="-1">38</font>
  anyasmin preṣyamāṇe tu purastād yaḥ samutpatet<br>
      ahaṃ kiṃ karavāṇīti sa rājavasatiṃ vaset<br>
  <font color="GREEN" size="-1">39</font>
  uṣṇe vā yadi vā śīte rātrau vā yadi vā divā<br>
      ādiṣṭo na vikalpeta sa rājavasatiṃ vaset<br>
  <font color="GREEN" size="-1">40</font>
  yo vai gṛhebhyaḥ pravasan priyāṇāṃ nānusaṃsmaret<br>
      duḥkhena sukham anvicchet sa rājavasatiṃ vaset<br>
  <font color="GREEN" size="-1">41</font>
  samaveṣaṃ na kurvīta nātyuccaiḥ saṃnidhau haset<br>
      mantraṃ na bahudhā kuryād evaṃ rājñaḥ priyo bhavet<br>
  <font color="GREEN" size="-1">42</font>
  na karmaṇi niyuktaḥ san dhanaṃ kiṃ cid upaspṛśet<br>
      prāpnoti hi haran dravyaṃ bandhanaṃ yadi vā vadham<br>
  <font color="GREEN" size="-1">43</font>
  yānaṃ vastram alaṃkāraṃ yac cānyat saṃprayacchati<br>
      tad eva dhārayen nityam evaṃ priyataro bhavet<br>
  <font color="GREEN" size="-1">44</font>
  saṃvatsaram imaṃ tāta tathā śīlā bubhūṣavaḥ<br>
      atha svaviṣayaṃ prāpya yathākāmaṃ cariṣyatha<br>
  <font color="GREEN" size="-1">45</font>
  anuśiṣṭāḥ sma bhadraṃ te naitad vaktāsti kaś cana<br>
      kuntīm ṛte mātaraṃ no viduraṃ ca mahāmatim<br>
  <font color="GREEN" size="-1">46</font>
  yad evānantaraṃ kāryaṃ tad bhavān kartum arhati<br>
      tāraṇāyāsya duḥkhasya prasthānāya jayāya ca<br>
  <font color="GREEN" size="-1">47</font>
   [vai]<br>
      evam uktas tato rājñā dhaumyo 'tha dvijasattamaḥ<br>
      akarod vidhivat sarvaṃ prasthāne yad vidhīyate<br>
  <font color="GREEN" size="-1">48</font>
  teṣāṃ samidhya tān agnīn mantravac ca juhāva saḥ<br>
      samṛddhi vṛddhilābhāya pṛthivī vijayāya ca<br>
  <font color="GREEN" size="-1">49</font>
  agniṃ pradakṣiṇaṃ kṛtvā brāhmaṇāṃś ca tapodhanān<br>
      yājñasenīṃ puraskṛtya ṣaḍ evātha pravavrajuḥ<br>
 </td>
 
 </table>
 <p></p><hr>
 <center>
 <a href="mbs04005.htm">Next: Chapter 5</a></center>
 </body>