<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi01.htm">Book 1 Index</a> 
 <a href="mbs01215.htm">Previous</a> 
 <a href="mbs01217.htm">Next</a> 
 </center>
 <hr>
 
 <center>
 <a href="../m01/index.htm">Book 1 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 1<br>Chapter 216
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   [वै]<br>
       एवम उक्तस तु भगवान धूमकेतुर हुताशनः<br>
       चिन्तयाम आस वरुणं लॊकपालं दिदृक्षया<br>
       आदित्यम उदके देवं निवसन्तं जलेश्वरम<br>
   <font color="GREEN" size="-1">2</font>
  स च तच चिन्तितं जञात्वा दर्शयाम आस पावकम<br>
       तम अब्रवीद धूमकेतुः परतिपूज्य जलेश्वरम<br>
       चतुर्थं लॊकपालानां रक्षितारं महेश्वरम<br>
   <font color="GREEN" size="-1">3</font>
  सॊमेन राज्ञा यद दत्तं धनुश चैवेषुधी च ते<br>
       तत परयच्छॊभयं शीघ्रं रथं च कपिलक्षणम<br>
   <font color="GREEN" size="-1">4</font>
  कार्यं हि सुमहत पार्थॊ गाण्डीवेन करिष्यति<br>
       चक्रेण वासुदेवश च तन मदर्थे परदीयताम<br>
       ददानीत्य एव वरुणः पावकं परत्यभाषत<br>
   <font color="GREEN" size="-1">5</font>
  ततॊ ऽदभुतं महावीर्यं यशः कीर्तिविवर्धनम<br>
       सर्वशस्त्रैर अनाधृष्यं सर्वशस्त्रप्रमाथि च<br>
       सर्वायुधमहामात्रं परसेना परधर्षणम<br>
   <font color="GREEN" size="-1">6</font>
  एकं शतसहस्रेण संमितं राष्ट्रवर्धनम<br>
       चित्रम उच्चावचैर वर्णैः शॊभितं शलक्ष्णम अव्रणम<br>
   <font color="GREEN" size="-1">7</font>
  देवदानवगन्धर्वैः पूजितं शाश्वतीः समाः<br>
       परादाद वै धनु रत्नं तद अक्षय्यौ च महेषुधी<br>
   <font color="GREEN" size="-1">8</font>
  रथं च दिव्याश्वयुजं कपिप्रवर केतनम<br>
       उपेतं राजतैर अश्वैर गान्धर्वैर हेममालिभिः<br>
       पाण्डुराभ्रप्रतीकाशैर मनॊ वायुसमैर जवे<br>
   <font color="GREEN" size="-1">9</font>
  सर्वॊपकरणैर युक्तम अजय्यं देवदानवैः<br>
       भानुमन्तं महाघॊषं सर्वभूतमनॊहरम<br>
   <font color="GREEN" size="-1">10</font>
  ससर्ज यत सवतपसा भौवनॊ भुवन परभुः<br>
      परजापतिर अनिर्देश्यं यस्य रूपं रवेर इव<br>
  <font color="GREEN" size="-1">11</font>
  यं सम सॊमः समारुह्य दानवान अजयत परभुः<br>
      नगमेघप्रतीकाशं जवलन्तम इव च शरिया<br>
  <font color="GREEN" size="-1">12</font>
  आश्रिता तं रथश्रेष्ठं शक्रायुधसमा शुभा<br>
      तापनीया सुरुचिरा धवजयष्टिर अनुत्तमा<br>
  <font color="GREEN" size="-1">13</font>
  तस्यां तु वानरॊ दिव्यः सिंहशार्दूललक्षणः<br>
      विनर्दन्न इव तत्रस्थः संस्थितॊ मूर्ध्न्य अशॊभत<br>
  <font color="GREEN" size="-1">14</font>
  धवजे भूतानि तत्रासन विविधानि महान्ति च<br>
      नादेन रिपुसैन्यानां येषां संज्ञा परणश्यति<br>
  <font color="GREEN" size="-1">15</font>
  स तं नानापताकाभिः शॊभितं रथम उत्तमम<br>
      परदक्षिणम उपावृत्य दैवतेभ्यः परणम्य च<br>
  <font color="GREEN" size="-1">16</font>
  संनद्धः कवची खड्गी बद्धगॊधाङ्गुलि तरवान<br>
      आरुरॊह रथं पार्थॊ विमानं सुकृती यथा<br>
  <font color="GREEN" size="-1">17</font>
  तच च दिव्यं धनुःश्रेष्ठं बरह्मणा निर्मितं पुरा<br>
      गाण्डीवम उपसंगृह्य बभूव मुदितॊ ऽरजुनः<br>
  <font color="GREEN" size="-1">18</font>
  हुताशनं नमस्कृत्य ततस तद अपि वीर्यवान<br>
      जग्राह बलम आस्थाय जयया च युयुजे धनुः<br>
  <font color="GREEN" size="-1">19</font>
  मौर्व्यां तु युज्यमानायां बलिना पाण्डवेन ह<br>
      ये ऽशृण्वन कूजितं तत्र तेषां वै वयथितं मनः<br>
  <font color="GREEN" size="-1">20</font>
  लब्ध्वा रथं धनुश चैव तथाक्षय्यौ महेषुधी<br>
      बभूव कल्यः कौन्तेयः परहृष्टः साह्यकर्मणि<br>
  <font color="GREEN" size="-1">21</font>
  वज्रनाभं ततश चक्रं ददौ कृष्णाय पावकः<br>
      आग्नेयम अस्त्रं दयितं स च कल्यॊ ऽभवत तदा<br>
  <font color="GREEN" size="-1">22</font>
  अब्रवीत पावकैश चैनम एतेन मधुसूदन<br>
      अमानुषान अपि रणे विजेष्यसि न संशयः<br>
  <font color="GREEN" size="-1">23</font>
  अनेन तवं मनुष्याणां देवानाम अपि चाहवे<br>
      रक्षःपिशाचदैत्यानां नागानां चाधिकः सदा<br>
      भविष्यसि न संदेहः परवरारि निबर्हणे<br>
  <font color="GREEN" size="-1">24</font>
  कषिप्तं कषिप्तं रणे चैतत तवया माधव शत्रुषु<br>
      हत्वाप्रतिहतं संख्ये पाणिम एष्यति ते पुनः<br>
  <font color="GREEN" size="-1">25</font>
  वरुणश च ददौ तस्मै गदाम अशनिनिःस्वनाम<br>
      दैत्यान्त करणीं घॊरां नाम्ना कौमॊदकीं हरेः<br>
  <font color="GREEN" size="-1">26</font>
  ततः पावकम अब्रूतां परहृष्टौ कृष्ण पाण्डवौ<br>
      कृतास्त्रौ शस्त्रसंपन्नौ रथिनौ धवजिनाव अपि<br>
  <font color="GREEN" size="-1">27</font>
  कल्यौ सवॊ भगवन यॊद्धुम अपि सर्वैः सुरासुरैः<br>
      किं पुनर वज्रिणैकेन पन्नगार्थे युयुत्सुना<br>
  <font color="GREEN" size="-1">28</font>
   [आर्ज]<br>
      चक्रम अस्त्रं च वार्ष्णेयॊ विसृजन युधि वीर्यवान<br>
      तरिषु लॊकेषु तन नास्ति यन न जीयाज जनार्दनः<br>
  <font color="GREEN" size="-1">29</font>
  गाण्डीवं धनुर आदाय तथाक्षय्यौ महेषुधी<br>
      अहम अप्य उत्सहे लॊकान विजेतुं युधि पावक<br>
  <font color="GREEN" size="-1">30</font>
  सर्वतः परिवार्यैनं दावेन महता परभॊ<br>
      कामं संप्रज्वलाद्यैव कल्यौ सवः साह्यकर्मणि<br>
  <font color="GREEN" size="-1">31</font>
   [वै]<br>
      एवम उक्तः स भगवान दाशार्हेणार्जुनेन च<br>
      तैजसं रूपम आस्थाय दावं दग्धुं परचक्रमे<br>
  <font color="GREEN" size="-1">32</font>
  सर्वतः परिवार्याथ सप्तार्चिर जवलनस तदा<br>
      ददाह खाण्डवं करुद्धॊ युगान्तम इव दर्शयन<br>
  <font color="GREEN" size="-1">33</font>
  परिगृह्य समाविष्टस तद वनं भरतर्षभ<br>
      मेघस्तनित निर्घॊषं सर्वभूतानि निर्दहन<br>
  <font color="GREEN" size="-1">34</font>
  दह्यतस तस्य विबभौ रूपं दावस्य भारत<br>
      मेरॊर इव नगेन्द्रस्य काञ्चनस्य महाद्युतेः<br>
 </td>
 <td width="50%" valign="TOP">
   <font color="GREEN" size="-1">1</font>
   [vai]<br>
       evam uktas tu bhagavān dhūmaketur hutāśanaḥ<br>
       cintayām āsa varuṇaṃ lokapālaṃ didṛkṣayā<br>
       ādityam udake devaṃ nivasantaṃ jaleśvaram<br>
   <font color="GREEN" size="-1">2</font>
  sa ca tac cintitaṃ jñātvā darśayām āsa pāvakam<br>
       tam abravīd dhūmaketuḥ pratipūjya jaleśvaram<br>
       caturthaṃ lokapālānāṃ rakṣitāraṃ maheśvaram<br>
   <font color="GREEN" size="-1">3</font>
  somena rājñā yad dattaṃ dhanuś caiveṣudhī ca te<br>
       tat prayacchobhayaṃ śīghraṃ rathaṃ ca kapilakṣaṇam<br>
   <font color="GREEN" size="-1">4</font>
  kāryaṃ hi sumahat pārtho gāṇḍīvena kariṣyati<br>
       cakreṇa vāsudevaś ca tan madarthe pradīyatām<br>
       dadānīty eva varuṇaḥ pāvakaṃ pratyabhāṣata<br>
   <font color="GREEN" size="-1">5</font>
  tato 'dbhutaṃ mahāvīryaṃ yaśaḥ kīrtivivardhanam<br>
       sarvaśastrair anādhṛṣyaṃ sarvaśastrapramāthi ca<br>
       sarvāyudhamahāmātraṃ parasenā pradharṣaṇam<br>
   <font color="GREEN" size="-1">6</font>
  ekaṃ śatasahasreṇa saṃmitaṃ rāṣṭravardhanam<br>
       citram uccāvacair varṇaiḥ śobhitaṃ ślakṣṇam avraṇam<br>
   <font color="GREEN" size="-1">7</font>
  devadānavagandharvaiḥ pūjitaṃ śāśvatīḥ samāḥ<br>
       prādād vai dhanu ratnaṃ tad akṣayyau ca maheṣudhī<br>
   <font color="GREEN" size="-1">8</font>
  rathaṃ ca divyāśvayujaṃ kapipravara ketanam<br>
       upetaṃ rājatair aśvair gāndharvair hemamālibhiḥ<br>
       pāṇḍurābhrapratīkāśair mano vāyusamair jave<br>
   <font color="GREEN" size="-1">9</font>
  sarvopakaraṇair yuktam ajayyaṃ devadānavaiḥ<br>
       bhānumantaṃ mahāghoṣaṃ sarvabhūtamanoharam<br>
   <font color="GREEN" size="-1">10</font>
  sasarja yat svatapasā bhauvano bhuvana prabhuḥ<br>
      prajāpatir anirdeśyaṃ yasya rūpaṃ raver iva<br>
  <font color="GREEN" size="-1">11</font>
  yaṃ sma somaḥ samāruhya dānavān ajayat prabhuḥ<br>
      nagameghapratīkāśaṃ jvalantam iva ca śriyā<br>
  <font color="GREEN" size="-1">12</font>
  āśritā taṃ rathaśreṣṭhaṃ śakrāyudhasamā śubhā<br>
      tāpanīyā surucirā dhvajayaṣṭir anuttamā<br>
  <font color="GREEN" size="-1">13</font>
  tasyāṃ tu vānaro divyaḥ siṃhaśārdūlalakṣaṇaḥ<br>
      vinardann iva tatrasthaḥ saṃsthito mūrdhny aśobhata<br>
  <font color="GREEN" size="-1">14</font>
  dhvaje bhūtāni tatrāsan vividhāni mahānti ca<br>
      nādena ripusainyānāṃ yeṣāṃ saṃjñā praṇaśyati<br>
  <font color="GREEN" size="-1">15</font>
  sa taṃ nānāpatākābhiḥ śobhitaṃ ratham uttamam<br>
      pradakṣiṇam upāvṛtya daivatebhyaḥ praṇamya ca<br>
  <font color="GREEN" size="-1">16</font>
  saṃnaddhaḥ kavacī khaḍgī baddhagodhāṅguli travān<br>
      āruroha rathaṃ pārtho vimānaṃ sukṛtī yathā<br>
  <font color="GREEN" size="-1">17</font>
  tac ca divyaṃ dhanuḥśreṣṭhaṃ brahmaṇā nirmitaṃ purā<br>
      gāṇḍīvam upasaṃgṛhya babhūva mudito 'rjunaḥ<br>
  <font color="GREEN" size="-1">18</font>
  hutāśanaṃ namaskṛtya tatas tad api vīryavān<br>
      jagrāha balam āsthāya jyayā ca yuyuje dhanuḥ<br>
  <font color="GREEN" size="-1">19</font>
  maurvyāṃ tu yujyamānāyāṃ balinā pāṇḍavena ha<br>
      ye 'śṛṇvan kūjitaṃ tatra teṣāṃ vai vyathitaṃ manaḥ<br>
  <font color="GREEN" size="-1">20</font>
  labdhvā rathaṃ dhanuś caiva tathākṣayyau maheṣudhī<br>
      babhūva kalyaḥ kaunteyaḥ prahṛṣṭaḥ sāhyakarmaṇi<br>
  <font color="GREEN" size="-1">21</font>
  vajranābhaṃ tataś cakraṃ dadau kṛṣṇāya pāvakaḥ<br>
      āgneyam astraṃ dayitaṃ sa ca kalyo 'bhavat tadā<br>
  <font color="GREEN" size="-1">22</font>
  abravīt pāvakaiś cainam etena madhusūdana<br>
      amānuṣān api raṇe vijeṣyasi na saṃśayaḥ<br>
  <font color="GREEN" size="-1">23</font>
  anena tvaṃ manuṣyāṇāṃ devānām api cāhave<br>
      rakṣaḥpiśācadaityānāṃ nāgānāṃ cādhikaḥ sadā<br>
      bhaviṣyasi na saṃdehaḥ pravarāri nibarhaṇe<br>
  <font color="GREEN" size="-1">24</font>
  kṣiptaṃ kṣiptaṃ raṇe caitat tvayā mādhava śatruṣu<br>
      hatvāpratihataṃ saṃkhye pāṇim eṣyati te punaḥ<br>
  <font color="GREEN" size="-1">25</font>
  varuṇaś ca dadau tasmai gadām aśaniniḥsvanām<br>
      daityānta karaṇīṃ ghorāṃ nāmnā kaumodakīṃ hareḥ<br>
  <font color="GREEN" size="-1">26</font>
  tataḥ pāvakam abrūtāṃ prahṛṣṭau kṛṣṇa pāṇḍavau<br>
      kṛtāstrau śastrasaṃpannau rathinau dhvajināv api<br>
  <font color="GREEN" size="-1">27</font>
  kalyau svo bhagavan yoddhum api sarvaiḥ surāsuraiḥ<br>
      kiṃ punar vajriṇaikena pannagārthe yuyutsunā<br>
  <font color="GREEN" size="-1">28</font>
   [ārj]<br>
      cakram astraṃ ca vārṣṇeyo visṛjan yudhi vīryavān<br>
      triṣu lokeṣu tan nāsti yan na jīyāj janārdanaḥ<br>
  <font color="GREEN" size="-1">29</font>
  gāṇḍīvaṃ dhanur ādāya tathākṣayyau maheṣudhī<br>
      aham apy utsahe lokān vijetuṃ yudhi pāvaka<br>
  <font color="GREEN" size="-1">30</font>
  sarvataḥ parivāryainaṃ dāvena mahatā prabho<br>
      kāmaṃ saṃprajvalādyaiva kalyau svaḥ sāhyakarmaṇi<br>
  <font color="GREEN" size="-1">31</font>
   [vai]<br>
      evam uktaḥ sa bhagavān dāśārheṇārjunena ca<br>
      taijasaṃ rūpam āsthāya dāvaṃ dagdhuṃ pracakrame<br>
  <font color="GREEN" size="-1">32</font>
  sarvataḥ parivāryātha saptārcir jvalanas tadā<br>
      dadāha khāṇḍavaṃ kruddho yugāntam iva darśayan<br>
  <font color="GREEN" size="-1">33</font>
  parigṛhya samāviṣṭas tad vanaṃ bharatarṣabha<br>
      meghastanita nirghoṣaṃ sarvabhūtāni nirdahan<br>
  <font color="GREEN" size="-1">34</font>
  dahyatas tasya vibabhau rūpaṃ dāvasya bhārata<br>
      meror iva nagendrasya kāñcanasya mahādyuteḥ<br>
 </td>
 
 </table>
 <p></p><hr>
 <center>
 <a href="mbs01217.htm">Next: Chapter 217</a></center>
 </body>