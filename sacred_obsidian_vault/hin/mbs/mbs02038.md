<body>
 <center>
 <a href="../../cdshop/index.htm"><img src="../../cdshop/cdinfo.jpg" border="0"></a><br>
 <a href="../../index.htm">Sacred Texts</a> 
 <a href="../index.htm">Hinduism</a> 
 <a href="../maha/index.htm">Mahabharata</a> 
 <a href="index.htm">Index</a> 
 <a href="mbsi02.htm">Book 2 Index</a> 
 <a href="mbs02037.htm">Previous</a> 
 <a href="mbs02039.htm">Next</a> 
 </center>
 <hr>
 
 <center>
 <a href="../m02/index.htm">Book 2 in English</a>
 </center>
 <hr>
 <h1 align="CENTER">The Mahabharata in Sanskrit</h1>
 <h3 align="CENTER">Book 2<br>Chapter 38
 </h3><table width="100%">
 <td width="50%" valign="TOP">
   <font color="GREEN" size="-1">1</font>
   शिशुपाल उवाच<br>
       विभीषिकाभिर बह्वीभिर भीषयन सर्वपार्थिवान<br>
       न वयपत्रपसे कस्माद वृद्धः सन कुलपांसनः<br>
   <font color="GREEN" size="-1">2</font>
  युक्तम एतत तृतीयायां परकृतौ वर्तता तवया<br>
       वक्तुं धर्माद अपेतार्थं तवं हि सर्वकुरूत्तमः<br>
   <font color="GREEN" size="-1">3</font>
  नावि नौर इव संबद्धा यथान्धॊ वान्धम अन्वियात<br>
       तथाभूता हि कौरव्या भीष्म येषां तवम अग्रणीः<br>
   <font color="GREEN" size="-1">4</font>
  पूतनाघातपूर्वाणि कर्माण्य अस्य विशेषतः<br>
       तवया कीर्तयतास्माकं भूयः परच्यावितं मनः<br>
   <font color="GREEN" size="-1">5</font>
  अवलिप्तस्य मूर्खस्य केशवं सतॊतुम इच्छतः<br>
       कथं भीष्म न ते जिह्वा शतधेयं विदीर्यते<br>
   <font color="GREEN" size="-1">6</font>
  यत्र कुत्सा परयॊक्तव्या भीष्म बालतरैर नरैः<br>
       तम इमं जञानवृद्धः सन गॊपं संस्तॊतुम इच्छसि<br>
   <font color="GREEN" size="-1">7</font>
  यद्य अनेन हता बाल्ये शकुनिश चित्रम अत्र किम<br>
       तौ वाश्ववृषभौ भीष्म यौ न युद्धविशारदौ<br>
   <font color="GREEN" size="-1">8</font>
  चेतनारहितं काष्ठं यद्य अनेन निपातितम<br>
       पादेन शकटं भीष्म तत्र किं कृतम अद्भुतम<br>
   <font color="GREEN" size="-1">9</font>
  वल्मीकमात्रः सप्ताहं यद्य अनेन धृतॊ ऽचलः<br>
       तदा गॊवर्धनॊ भीष्म न तच चित्रं मतं मम<br>
   <font color="GREEN" size="-1">10</font>
  भुक्तम एतेन बह्व अन्नं करीडता नगमूर्धनि<br>
      इति ते भीष्म शृण्वानाः परं विस्मयम आगताः<br>
  <font color="GREEN" size="-1">11</font>
  यस्य चानेन धर्मज्ञ भुक्तम अन्नं बलीयसः<br>
      स चानेन हतः कंस इत्य एतन न महाद्भुतम<br>
  <font color="GREEN" size="-1">12</font>
  न ते शरुतम इदं भीष्म नूनं कथयतां सताम<br>
      यद वक्ष्ये तवाम अधर्मज्ञ वाक्यं कुरुकुलाधम<br>
  <font color="GREEN" size="-1">13</font>
  सत्रीषु गॊषु न शस्त्राणि पातयेद बराह्मणेषु च<br>
      यस्य चान्नानि भुञ्जीत यश च सयाच छरणागतः<br>
  <font color="GREEN" size="-1">14</font>
  इति सन्तॊ ऽनुशासन्ति सज्जना धर्मिणः सदा<br>
      भीष्म लॊके हि तत सर्वं वितथं तवयि दृश्यते<br>
  <font color="GREEN" size="-1">15</font>
  जञानवृद्धं च वृद्धं च भूयांसं केशवं मम<br>
      अजानत इवाख्यासि संस्तुवन कुरुसत्तम<br>
      गॊघ्नः सत्रीघ्नश च सन भीष्म कथं संस्तवम अर्हति<br>
  <font color="GREEN" size="-1">16</font>
  असौ मतिमतां शरेष्ठॊ य एष जगतः परभुः<br>
      संभावयति यद्य एवं तवद्वाक्याच च जनार्दनः<br>
      एवम एतत सर्वम इति सर्वं तद वितथं धरुवम<br>
  <font color="GREEN" size="-1">17</font>
  न गाथा गाथिनं शास्ति बहु चेद अपि गायति<br>
      परकृतिं यान्ति भूतानि भूलिङ्गशकुनिर यथा<br>
  <font color="GREEN" size="-1">18</font>
  नूनं परकृतिर एषा ते जघन्या नात्र संशयः<br>
      अतः पापीयसी चैषां पाण्डवानाम अपीष्यते<br>
  <font color="GREEN" size="-1">19</font>
  येषाम अर्च्यतमः कृष्णस तवं च येषां परदर्शकः<br>
      धर्मवाक तवम अधर्मज्ञः सतां मार्गाद अवप्लुतः<br>
  <font color="GREEN" size="-1">20</font>
  कॊ हि धर्मिणम आत्मानं जानञ जञानवतां वरः<br>
      कुर्याद यथा तवया भीष्म कृतं धर्मम अवेक्षता<br>
  <font color="GREEN" size="-1">21</font>
  अन्यकामा हि धर्मज्ञ कन्यका पराज्ञमानिना<br>
      अम्बा नामेति भद्रं ते कथं सापहृता तवया<br>
  <font color="GREEN" size="-1">22</font>
  यां तवयापहृतां भीष्म कन्यां नैषितवान नृपः<br>
      भराता विचित्रवीर्यस ते सतां वृत्तम अनुष्ठितः<br>
  <font color="GREEN" size="-1">23</font>
  दारयॊर यस्य चान्येन मिषतः पराज्ञमानिनः<br>
      तव जातान्य अपत्यानि सज्जनाचरिते पथि<br>
  <font color="GREEN" size="-1">24</font>
  न हि धर्मॊ ऽसति ते भीष्म बरह्मचर्यम इदं वृथा<br>
      यद धारयसि मॊहाद वा कलीबत्वाद वा न संशयः<br>
  <font color="GREEN" size="-1">25</font>
  न तव अहं तव धर्मज्ञ पश्याम्य उपचयं कव चित<br>
      न हि ते सेविता वृद्धा य एवं धर्मम अब्रुवन<br>
  <font color="GREEN" size="-1">26</font>
  इष्टं दत्तम अधीतं च यज्ञाश च बहुदक्षिणाः<br>
      सर्वम एतद अपत्यस्य कलां नार्हति षॊडशीम<br>
  <font color="GREEN" size="-1">27</font>
  वरतॊपवासैर बहुभिः कृतं भवति भीष्म यत<br>
      सर्वं तद अनपत्यस्य मॊघं भवति निश्चयात<br>
  <font color="GREEN" size="-1">28</font>
  सॊ ऽनपत्यश च वृद्धश च मिथ्याधर्मानुशासनात<br>
      हंसवत तवम अपीदानीं जञातिभ्यः पराप्नुया वधम<br>
  <font color="GREEN" size="-1">29</font>
  एवं हि कथयन्त्य अन्ये नरा जञानविदः पुरा<br>
      भीष्म यत तद अहं सम्यग वक्ष्यामि तव शृण्वतः<br>
  <font color="GREEN" size="-1">30</font>
  वृद्धः किल समुद्रान्ते कश चिद धंसॊ ऽभवत पुरा<br>
      धर्मवाग अन्यथावृत्तः पक्षिणः सॊ ऽनुशास्ति ह<br>
  <font color="GREEN" size="-1">31</font>
  धर्मं चरत माधर्मम इति तस्य वचः किल<br>
      पक्षिणः शुश्रुवुर भीष्म सततं धर्मवादिनः<br>
  <font color="GREEN" size="-1">32</font>
  अथास्य भक्ष्यम आजह्रुः समुद्रजलचारिणः<br>
      अण्डजा भीष्म तस्यान्ये धर्मार्थम इति शुश्रुम<br>
  <font color="GREEN" size="-1">33</font>
  तस्य चैव समभ्याशे निक्षिप्याण्डानि सर्वशः<br>
      समुद्राम्भस्य अमॊदन्त चरन्तॊ भीष्म पक्षिणः<br>
  <font color="GREEN" size="-1">34</font>
  तेषाम अण्डानि सर्वेषां भक्षयाम आस पापकृत<br>
      स हंसः संप्रमत्तानाम अप्रमत्तः सवकर्मणि<br>
  <font color="GREEN" size="-1">35</font>
  ततः परक्षीयमाणेषु तेष्व अण्डेष्व अण्डजॊ ऽपरः<br>
      अशङ्कत महाप्राज्ञस तं कदा चिद ददर्श ह<br>
  <font color="GREEN" size="-1">36</font>
  ततः स कथयाम आस दृष्ट्वा हंसस्य किल्बिषम<br>
      तेषां परमदुःखार्तः स पक्षी सर्वपक्षिणाम<br>
  <font color="GREEN" size="-1">37</font>
  ततः परत्यक्षतॊ दृष्ट्वा पक्षिणस ते समागताः<br>
      निजघ्नुस तं तदा हंसं मिथ्यावृत्तं कुरूद्वह<br>
  <font color="GREEN" size="-1">38</font>
  ते तवां हंससधर्माणम अपीमे वसुधाधिपाः<br>
      निहन्युर भीष्म संक्रुद्धाः पक्षिणस तम इवाण्डजम<br>
  <font color="GREEN" size="-1">39</font>
  गाथाम अप्य अत्र गायन्ति ये पुराणविदॊ जनाः<br>
      भीष्म यां तां च ते सम्यक कथयिष्यामि भारत<br>
  <font color="GREEN" size="-1">40</font>
  अन्तरात्मनि विनिहिते; रौषि पत्ररथ वितथम<br>
      अण्डभक्षणम अशुचि ते; कर्म वाचम अतिशयते<br>
 </td>
 <td width="50%" valign="TOP">
   <font color="GREEN" size="-1">1</font>
   śiśupāla uvāca<br>
       vibhīṣikābhir bahvībhir bhīṣayan sarvapārthivān<br>
       na vyapatrapase kasmād vṛddhaḥ san kulapāṃsanaḥ<br>
   <font color="GREEN" size="-1">2</font>
  yuktam etat tṛtīyāyāṃ prakṛtau vartatā tvayā<br>
       vaktuṃ dharmād apetārthaṃ tvaṃ hi sarvakurūttamaḥ<br>
   <font color="GREEN" size="-1">3</font>
  nāvi naur iva saṃbaddhā yathāndho vāndham anviyāt<br>
       tathābhūtā hi kauravyā bhīṣma yeṣāṃ tvam agraṇīḥ<br>
   <font color="GREEN" size="-1">4</font>
  pūtanāghātapūrvāṇi karmāṇy asya viśeṣataḥ<br>
       tvayā kīrtayatāsmākaṃ bhūyaḥ pracyāvitaṃ manaḥ<br>
   <font color="GREEN" size="-1">5</font>
  avaliptasya mūrkhasya keśavaṃ stotum icchataḥ<br>
       kathaṃ bhīṣma na te jihvā śatadheyaṃ vidīryate<br>
   <font color="GREEN" size="-1">6</font>
  yatra kutsā prayoktavyā bhīṣma bālatarair naraiḥ<br>
       tam imaṃ jñānavṛddhaḥ san gopaṃ saṃstotum icchasi<br>
   <font color="GREEN" size="-1">7</font>
  yady anena hatā bālye śakuniś citram atra kim<br>
       tau vāśvavṛṣabhau bhīṣma yau na yuddhaviśāradau<br>
   <font color="GREEN" size="-1">8</font>
  cetanārahitaṃ kāṣṭhaṃ yady anena nipātitam<br>
       pādena śakaṭaṃ bhīṣma tatra kiṃ kṛtam adbhutam<br>
   <font color="GREEN" size="-1">9</font>
  valmīkamātraḥ saptāhaṃ yady anena dhṛto 'calaḥ<br>
       tadā govardhano bhīṣma na tac citraṃ mataṃ mama<br>
   <font color="GREEN" size="-1">10</font>
  bhuktam etena bahv annaṃ krīḍatā nagamūrdhani<br>
      iti te bhīṣma śṛṇvānāḥ paraṃ vismayam āgatāḥ<br>
  <font color="GREEN" size="-1">11</font>
  yasya cānena dharmajña bhuktam annaṃ balīyasaḥ<br>
      sa cānena hataḥ kaṃsa ity etan na mahādbhutam<br>
  <font color="GREEN" size="-1">12</font>
  na te śrutam idaṃ bhīṣma nūnaṃ kathayatāṃ satām<br>
      yad vakṣye tvām adharmajña vākyaṃ kurukulādhama<br>
  <font color="GREEN" size="-1">13</font>
  strīṣu goṣu na śastrāṇi pātayed brāhmaṇeṣu ca<br>
      yasya cānnāni bhuñjīta yaś ca syāc charaṇāgataḥ<br>
  <font color="GREEN" size="-1">14</font>
  iti santo 'nuśāsanti sajjanā dharmiṇaḥ sadā<br>
      bhīṣma loke hi tat sarvaṃ vitathaṃ tvayi dṛśyate<br>
  <font color="GREEN" size="-1">15</font>
  jñānavṛddhaṃ ca vṛddhaṃ ca bhūyāṃsaṃ keśavaṃ mama<br>
      ajānata ivākhyāsi saṃstuvan kurusattama<br>
      goghnaḥ strīghnaś ca san bhīṣma kathaṃ saṃstavam arhati<br>
  <font color="GREEN" size="-1">16</font>
  asau matimatāṃ śreṣṭho ya eṣa jagataḥ prabhuḥ<br>
      saṃbhāvayati yady evaṃ tvadvākyāc ca janārdanaḥ<br>
      evam etat sarvam iti sarvaṃ tad vitathaṃ dhruvam<br>
  <font color="GREEN" size="-1">17</font>
  na gāthā gāthinaṃ śāsti bahu ced api gāyati<br>
      prakṛtiṃ yānti bhūtāni bhūliṅgaśakunir yathā<br>
  <font color="GREEN" size="-1">18</font>
  nūnaṃ prakṛtir eṣā te jaghanyā nātra saṃśayaḥ<br>
      ataḥ pāpīyasī caiṣāṃ pāṇḍavānām apīṣyate<br>
  <font color="GREEN" size="-1">19</font>
  yeṣām arcyatamaḥ kṛṣṇas tvaṃ ca yeṣāṃ pradarśakaḥ<br>
      dharmavāk tvam adharmajñaḥ satāṃ mārgād avaplutaḥ<br>
  <font color="GREEN" size="-1">20</font>
  ko hi dharmiṇam ātmānaṃ jānañ jñānavatāṃ varaḥ<br>
      kuryād yathā tvayā bhīṣma kṛtaṃ dharmam avekṣatā<br>
  <font color="GREEN" size="-1">21</font>
  anyakāmā hi dharmajña kanyakā prājñamāninā<br>
      ambā nāmeti bhadraṃ te kathaṃ sāpahṛtā tvayā<br>
  <font color="GREEN" size="-1">22</font>
  yāṃ tvayāpahṛtāṃ bhīṣma kanyāṃ naiṣitavān nṛpaḥ<br>
      bhrātā vicitravīryas te satāṃ vṛttam anuṣṭhitaḥ<br>
  <font color="GREEN" size="-1">23</font>
  dārayor yasya cānyena miṣataḥ prājñamāninaḥ<br>
      tava jātāny apatyāni sajjanācarite pathi<br>
  <font color="GREEN" size="-1">24</font>
  na hi dharmo 'sti te bhīṣma brahmacaryam idaṃ vṛthā<br>
      yad dhārayasi mohād vā klībatvād vā na saṃśayaḥ<br>
  <font color="GREEN" size="-1">25</font>
  na tv ahaṃ tava dharmajña paśyāmy upacayaṃ kva cit<br>
      na hi te sevitā vṛddhā ya evaṃ dharmam abruvan<br>
  <font color="GREEN" size="-1">26</font>
  iṣṭaṃ dattam adhītaṃ ca yajñāś ca bahudakṣiṇāḥ<br>
      sarvam etad apatyasya kalāṃ nārhati ṣoḍaśīm<br>
  <font color="GREEN" size="-1">27</font>
  vratopavāsair bahubhiḥ kṛtaṃ bhavati bhīṣma yat<br>
      sarvaṃ tad anapatyasya moghaṃ bhavati niścayāt<br>
  <font color="GREEN" size="-1">28</font>
  so 'napatyaś ca vṛddhaś ca mithyādharmānuśāsanāt<br>
      haṃsavat tvam apīdānīṃ jñātibhyaḥ prāpnuyā vadham<br>
  <font color="GREEN" size="-1">29</font>
  evaṃ hi kathayanty anye narā jñānavidaḥ purā<br>
      bhīṣma yat tad ahaṃ samyag vakṣyāmi tava śṛṇvataḥ<br>
  <font color="GREEN" size="-1">30</font>
  vṛddhaḥ kila samudrānte kaś cid dhaṃso 'bhavat purā<br>
      dharmavāg anyathāvṛttaḥ pakṣiṇaḥ so 'nuśāsti ha<br>
  <font color="GREEN" size="-1">31</font>
  dharmaṃ carata mādharmam iti tasya vacaḥ kila<br>
      pakṣiṇaḥ śuśruvur bhīṣma satataṃ dharmavādinaḥ<br>
  <font color="GREEN" size="-1">32</font>
  athāsya bhakṣyam ājahruḥ samudrajalacāriṇaḥ<br>
      aṇḍajā bhīṣma tasyānye dharmārtham iti śuśruma<br>
  <font color="GREEN" size="-1">33</font>
  tasya caiva samabhyāśe nikṣipyāṇḍāni sarvaśaḥ<br>
      samudrāmbhasy amodanta caranto bhīṣma pakṣiṇaḥ<br>
  <font color="GREEN" size="-1">34</font>
  teṣām aṇḍāni sarveṣāṃ bhakṣayām āsa pāpakṛt<br>
      sa haṃsaḥ saṃpramattānām apramattaḥ svakarmaṇi<br>
  <font color="GREEN" size="-1">35</font>
  tataḥ prakṣīyamāṇeṣu teṣv aṇḍeṣv aṇḍajo 'paraḥ<br>
      aśaṅkata mahāprājñas taṃ kadā cid dadarśa ha<br>
  <font color="GREEN" size="-1">36</font>
  tataḥ sa kathayām āsa dṛṣṭvā haṃsasya kilbiṣam<br>
      teṣāṃ paramaduḥkhārtaḥ sa pakṣī sarvapakṣiṇām<br>
  <font color="GREEN" size="-1">37</font>
  tataḥ pratyakṣato dṛṣṭvā pakṣiṇas te samāgatāḥ<br>
      nijaghnus taṃ tadā haṃsaṃ mithyāvṛttaṃ kurūdvaha<br>
  <font color="GREEN" size="-1">38</font>
  te tvāṃ haṃsasadharmāṇam apīme vasudhādhipāḥ<br>
      nihanyur bhīṣma saṃkruddhāḥ pakṣiṇas tam ivāṇḍajam<br>
  <font color="GREEN" size="-1">39</font>
  gāthām apy atra gāyanti ye purāṇavido janāḥ<br>
      bhīṣma yāṃ tāṃ ca te samyak kathayiṣyāmi bhārata<br>
  <font color="GREEN" size="-1">40</font>
  antarātmani vinihite; rauṣi patraratha vitatham<br>
      aṇḍabhakṣaṇam aśuci te; karma vācam atiśayate<br>
 </td>
 
 </table>
 <p></p><hr>
 <center>
 <a href="mbs02039.htm">Next: Chapter 39</a></center>
 </body>